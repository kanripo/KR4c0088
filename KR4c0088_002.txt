# -*- mode: mandoku-view; -*-
#+TITLE: 皮日休文集
#+DATE: 2015-09-11 08:38:03.697782
#+PROPERTY: ID KR4c0088
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0458-002皮子文藪-卷第二.
<pb:KR4c0088_SBCK_002-1a>¶
皮日休文集卷第二¶
　　　　九諷系述¶
　　　　正俗¶
　　　　遇謗¶
　　　　見逐¶
　　　　悲逰¶
　　　　憫邪¶
　　　　端憂¶
　　　　紀祀¶
<pb:KR4c0088_SBCK_002-1b>¶
　　　　捨慕¶
　　　　潔死¶
　　　　悼賈¶
　　　　反招魂¶
　　　　　九諷系述¶
　在昔屈平既放作離騷&KR0052;正詭俗而為九歌辨窮¶
　愁而為九章是後詞人摭而為之皆所以嗜其麗¶
　詞撢其逸藻者也至若宋玉之九辨王褒之九懐¶
　劉向之九歎王逸之九思其為淸愁素豔幽抉古¶
<pb:KR4c0088_SBCK_002-2a>¶
　秀皆得芝蘭之芬芳鸞鳯之毛羽也然自屈原以¶
　降&KR0071;而作者皆相去數百祀足知其文難述其詞¶
　罕&KR0071;者矣大凡有文人不擇難易皆出扵毫端者¶
　乃大作者也楊䧺之文丘軻乎而有廣騷也梁竦¶
　之詞班馬乎其有悼騷也又不知王逸奚罪其文¶
　不以二家之述為離騷之兩&KR0128;也昔者聖賢不偶¶
　命必著書以見志况斯文之怨抑歟噫吾之道不¶
　為不明吾之命未為未偶而見志扵斯文者懼來¶
　世任臣之君因謗而去賢持禄之士以猜而逺徳¶
<pb:KR4c0088_SBCK_002-2b>¶
　故復嗣數賢之作以九為數命之曰九諷焉嗚呼¶
　百世之下復有修離騷章句者乎則吾之文未過¶
　不為乎廣騷悼騷也¶
　　　　正俗¶
　粤句亶之薄俗兮其風狡而且苦吾欲以直道揠¶
　其邪心兮皆逞容而莫顧前誨行兮後止髙諭仰¶
　兮下俯咸為吾之儇為愚兮並以吾之㦟為傴羗¶
　靈修之乃吾知兮先軄我而為輔柰其臣之狺狺¶
　兮不知吾之所撫吾欲以明喆之性辨君臣之分¶
<pb:KR4c0088_SBCK_002-3a>¶
　&KR0006;定文物之數吾欲以正訐之道&KR0006;進忠賢而退¶
　奸䜿吾&KR0082;以醇釀之化&KR0006;反當今而為往古吾欲¶
　以忖度之志&KR0006;定觚圜而反規矩念儓覆之在位¶
　&KR0006;若梟羊之當路内灼怛以為儔&KR0006;復何知其所¶
　愬乃指天而欝悠&KR0006;將天奪乎國之祜永惄惄以¶
　何言&KR0006;將求知扵吾祖¶
　　　　遇謗¶
　有肪&KR0006;㸃而謂之不潔有泉&KR0006;壅而謂之不决有¶
　&KR0649;&KR0006;&KR1922;而謂之不芳有軸&KR0006;鍥而謂之不轍聲咺¶
<pb:KR4c0088_SBCK_002-3b>¶
　唏以無音兮氣欝悒而空噎既憗憗以憎懼兮又¶
　謾謾而不訣誣彭祖以為孺兮譎殤子以為耋夥¶
　衆人之難信兮撏夸者之不恱佞為痝兮何去姦¶
　為疣兮莫劀讟為轡&KR0006;莫御謗為玉兮何切彘既¶
　䑋而必烹兮木方葼兮必折心　以似車兮思¶
　綿綿而如瓞手欲動兮似拲足將行兮如絏既不¶
　辨扵顔跖遂一貫扵堯桀吾哀生之不遲兮奚至¶
　死而惙惙念帝座之不　兮胡交光扵卷舌既何路¶
　以自辨兮遂沒齒而癆剌¶
<pb:KR4c0088_SBCK_002-4a>¶
　　　　見逐¶
　靳尚之言兮美如㜲子蘭之氣兮醲扵酲既怒&KR1531;¶
　以相向兮遂褁足而南征面愜愜以奚色兮心¶
　　而何情耳方聦兮忽睽目方視兮忽盲日方當¶
　午&KR0006;便昊天方晝&KR0006;不明欲泣兮有血將啼兮失¶
　聲望靈修兮似失出國門兮若驚軔識怨兮亦緩¶
　駟知愁兮復鳴既倘佯兮夏水復眷戀兮南荆嗟¶
　子夙禀扵大訓兮&KR0386;漬骨之忠貞既&KR1049;者之莫余¶
　容兮向重蒼而自盟既惏仁以憑義兮遂鈲信而¶
<pb:KR4c0088_SBCK_002-4b>¶
　摫誠將真宰之不仁兮胡為伇余以此生彼鷽斯¶
　以有賊兮固不&KR0014;容乎鶬鶊彼茨菉之叢穢兮固¶
　不能讓乎杜衡已矣乎國無人兮莫我留將訴帝¶
　于玉京¶
　　　　悲遊¶
　荷為禂兮芰為襬荃為䘿兮薜為褘弭吾棹兮澧¶
　之浦駐吾檝兮湘之湄悲莫悲兮新去國怨莫怨¶
　兮新相思幽篁蕭兮靜晩清漪澹兮去遲湘君欲¶
　出兮風水急帝子不來兮煙雨㣲芷既老兮深約¶
<pb:KR4c0088_SBCK_002-5a>¶
　日將暮兮紅萎朝浮乎鶻跪夕呌乎覊䳄　漾漾¶
　兮不止㶇悠悠兮何之日出&KR0255;兮北渚雲依俙兮¶
　九疑既無人以辨余兮又何心而怨咨退不觧其¶
　㤞&KR2907;兮進不知其忸怩寒蜩怨而無聲兮古木凄¶
　其寡枝嗟吾魄之不返兮千秋萬嵗湘中馳¶
　　　　憫邪¶
　慨天之道不明兮何獨生此大佞若䝟貐之能冠¶
　兮當一國而持柄見亂臣之及詐兮信其主以不¶
　競轍已覆而又遵仡將翻而不整不思心腹之疾¶
<pb:KR4c0088_SBCK_002-5b>¶
　&KR0006;又玩膏盲之病竟客死扵咸陽&KR0006;終不作毒王¶
　之幸既養䖘以遺患兮遂倒釬而授柄將䛕臣之¶
　肆禍兮豈上天之付命粤吾大以為不可兮彼以¶
　災而為慶儻靈修之魄有知兮刷吾耻於下瞑¶
　　　　端憂¶
　有一美人兮端憂千喑萬惄兮曽不得以少休腸¶
　結多以莫廻兮淚啼劇而不流王孫何䖏兮碧草¶
　極目公子不来兮清湘滿樓汀邊月色&KR0006;曉將曉¶
　浦上蘆花&KR0006;秋復秋天沉寥以似淬&KR0006;峯巉崒以¶
<pb:KR4c0088_SBCK_002-6a>¶
　如抽篔簹颯兮雨岸杜若死兮霜洲遺余程兮澧¶
　之側整余陌兮湘之幽望女&KR1220;兮　歸夢懐宋玉¶
　&KR0006;荆門愁欲向天以噭咷兮寸晷不可以少留不¶
　知吾魂之所䖏兮永寂寞以悠悠¶
　　　　紀祀¶
　山之巔兮水之涘桂為祠兮蘭為位執玉桴兮扣¶
　雷鼓奠金&KR2168;兮滳浮蟻薦瓊芳兮望暮雲獻椒醑¶
　兮拜寒水祝盻蠁以怪談兮巫妖冶而魅醉波閃¶
　倐兮湘君竹蕭踈兮帝子日將暮&KR0006;河伯秋正深¶
<pb:KR4c0088_SBCK_002-6b>¶
　&KR0006;山鬼神之化兮何方人之艱兮至此胡不化其¶
　邪而為正兮胡不返其戾而為義胡不轉其亡而¶
　為興兮胡不易其亂而為治但血食扵下國兮罪¶
　不少禆扵有位吾將乗青螭而駕白虬兮將謁帝¶
　而訴神之累請天弧發鏃兮天棓行箠神速悔尤¶
　兮俾吾靈修而易志¶
　　　　捨慕¶
　粤吾秉志兮潔扵瑾瑜芬其徳而芳其道兮榮扵¶
　䕷蕪將興國以見罪兮擬佐王而蒙辜彼群小之¶
<pb:KR4c0088_SBCK_002-7a>¶
　茸茸兮如慕臰之蟞蜉以大鵬為爵兮以康瓠為¶
　㼶以衮衣為褋兮以&KR0058;丘為墟以鄭姬為醜兮以¶
　子産為愚以鮑焦為貪兮以孔聖為誣吾將奮鱗¶
　扵大空兮奚獨慕此江湖吾將發榮扵蟠桃兮奚¶
　獨守此蒿蔞吾將蕩其魄兮驂風軔與軋車謁帝¶
　扵&KR0256;&KR0256;之天兮秉其生殺之樞將飄飄以髙逝兮¶
　亦何必懐此姦邪之故都¶
　　　　潔死¶
　堯死兮舜滅禹殄兮湯絶似玉兮將沉如金兮永¶
<pb:KR4c0088_SBCK_002-7b>¶
　&KR0255;行以仁兮止以義生以貞兮死以潔念余曽不¶
　足以蹈聖閫兮亦慕兹而自悦湘浦兮煙深沅江¶
　兮風切顧影兮自憐撫躬兮永訣鬼慘兮天愁雨¶
　泣兮泉咽竟汨&KR0255;以奫淪兮永幽憂而怫欝湘之¶
　山兮未盡湘之流兮不竭千秋兮愁雲萬古兮明¶
　月靈均之寃兮孰能銷其氣靈均之愁兮孰能釋¶
　其結來者之目鍳兮無致位扵牙孽¶
　　　　悼賈(并序)¶
　余甞讀賈&KR0105;新書見其經濟之道真命世王佐之¶
<pb:KR4c0088_SBCK_002-8a>¶
　才也自漢氏革嬴髙祖得扵矢石不暇延儒人及¶
　為天子制缺度㢮䖏華而夷是時獨有叔孫生能¶
　定朝儀其制未悉唯生草其書&KR0082;以制屈諸侯推¶
　定正朔調革輿服通流貨幣天不祐漢絳灌興謗¶
　竟枉其道出傅湘沅生自以不得志哀屈平之放¶
　逐及渡沅湘沉文以弔之故其辭曰¶
　&KR3801;九州而相君兮何必懐此故都噫余釋生之意¶
　矣當戰國時屈平不用扵荆則有齊趙秦魏矣何¶
　不捨荆而相他國乎余謂平雖遭靳尚子蘭之讒¶
<pb:KR4c0088_SBCK_002-8b>¶
　不忍捨同姓之&KR0022;為他國之相宜矣然則生之見¶
　弃又甚扵平當漢時捨文帝則諸侯矣如適諸侯¶
　則新書之文抑諸侯而尊天子也捨諸侯則胡越¶
　矣則新書之文滅胡越而崇中夏也是以其心切¶
　其憤深其詞隠而麗其藻傷而雅余悲生哀平之¶
　見弃又生不能自用其道嗚呼聖人之文與道也¶
　求知與用苟不在扵一時而在扵百世之後者乎¶
　其生之哀平歟余之悲生歟吾之道也廢與用幸¶
　未可知但不知百世之後得其文而存之者復何¶
<pb:KR4c0088_SBCK_002-9a>¶
　人也咸通癸未中南浮至沅湘復沈文以悼之其¶
　辭曰¶
　粤炎緒之嫣綿兮其國度之未彰天錫生以命理¶
　兮兾其道之益光偉吳公之知賢兮道其名扵文¶
　皇既&KR1715;敐以召之兮遂位之扵上庠愍耄儒之惷¶
　愚兮對天問之不臧既群儒之讓俊兮馳其譽之¶
　煌煌嗟大漢之丕緒兮蚪其賢扵汙潢上下溷而¶
　不分兮議制削扵驕王殺僇棼而不制兮斷捽胡¶
　其冦攘羗虜坌以侵華兮曽不不能以抑强餌其¶
<pb:KR4c0088_SBCK_002-9b>¶
　&KR0285;之延延兮寔三代之計良念五徳之更承兮論¶
　尵結而不綱乃秉臆以興説兮數用五而色尚黄¶
　又諸侯以開國兮輸其租扵咸陽曽不得以撫民¶
　兮俾其君兮何忘請紆縭以乘印兮各馳化扵所¶
　疆上既悦而欲大用兮遭絳&KR0517;與東陽道既擯兮¶
　何明乃出傅扵沅湘浮沅波之翕洫兮或&KR0222;棹以¶
　夷猶望靈均之&KR0255;所兮顧其心之怊怊臨汨羅之¶
　浩&KR0222;兮想懐沙之幽憂森樛蘿以蓊欝兮時迸狖¶
　以相號霧雨暗乎北渚螭䗤毒乎芳洲景黯沮以¶
<pb:KR4c0088_SBCK_002-10a>¶
　不明兮若天悼乎離騷香依依兮杜若韻凄凄兮¶
　篻簩山隠隠以掃空兮煙㣲㣲而淡秋嗟吾不知¶
　所感兮淚懭悢以横流當抱　扵渺藩兮曽無足¶
　以少休既菼亂以傷思兮又鷦鶹以動愁嗚呼哀¶
　哉世既不平頷吾道以為非兮吾復何依蘋蘭憔¶
　悴兮桹莠繁滋麟鳯匿迹兮梟獍騰威憒匠罷斧¶
　兮拙者構之離婁閉目兮&KR0937;者楊眉子都蒙&KR0209;兮¶
　敦治騁姿嗚呼哀哉亦先生之尤也眙其世之不¶
　可兮何不解而去位又垂萬世之名取捨在此奚¶
<pb:KR4c0088_SBCK_002-10b>¶
　自謗扵童羖兮乃&KR0832;然而為累盖伊尹三就五就¶
　之心兮兾其民之可治奈惛惛以不悟兮又&KR0013;之¶
　以非議幸一人之再覺兮荅受&KR0117;之奥義既孱王¶
　以堕駕兮乃寃慟而已矣訊曰君不明兮莫我知¶
　幽都寂兮和涕歸文懸日月兮俟後聖用之大故¶
　忽兮其何足悲¶
　　　　反招魂(并序)¶
　屈原作大招魂(疑不能明/或曰景差作)宋玉作招魂皮子以¶
　為忠放不如守介而死奚招魂為故作反招魂一¶
<pb:KR4c0088_SBCK_002-11a>¶
　篇以辨之辭曰¶
　承溟涬之命兮付余才而輔君君既不得乎志兮¶
　余飄飄而播遷余將蕩大空而就滅兮君又招余¶
　俾復身余詣帝以請訣兮帝俾巫陽以筮云巫陽¶
　語余以不可歸兮故作詞以招君乃下招曰君兮¶
　歸來故都慎不可留(些)其君雄虺兮其民封狐(些)¶
　食民之肝鬲以爲其&KR0079;兮摘民之髮膚以爲其衣¶
(些)朝刀鋸而暮鼎鑊兮上瞹眛而下墨(眉)杘(癡些)¶
　君兮歸來故都慎不可留(些)余昔爲比干之魂兮¶
<pb:KR4c0088_SBCK_002-11b>¶
　干僇而余去(些)未聞于貪生以自招兮余竟潔其¶
　所䖏(些)君兮歸來故都慎不可留(些)余昔為伍胥¶
　之魂兮胥僇而余逝(些)未聞胥貪位以惜生兮執¶
　屬鏤而不滯(些)君兮歸來故都慎不可留(些)余昔¶
　為弘演之魂兮演自殘而余行(些)未聞演惜命以¶
　不死兮俾其義而益明(些)君兮歸來故都慎不可¶
　留(些)帝命余以輔君兮亦以君之忠介(些)今以忠¶
　而見聞兮尚盤桓而有待(些)將自富貴而入覊旅¶
　兮其志乃悔(些)將戀骨&KR0079;而惜家族兮何不自裁¶
<pb:KR4c0088_SBCK_002-12a>¶
(些)梟食母而獍食父兮見禽獸之為生苟㓙殘者¶
　眉夀兮實梟獍而同名(些)君乎慎勿懐故都之¶
　戀歸來乎余為君存千古忠烈之榮枯¶
<pb:KR4c0088_SBCK_002-12b>¶
¶
皮日休文集卷第二¶
