# -*- mode: mandoku-view -*-
#+TITLE: 文藪
#+DATE: 2015-09-23 10:18:56
#+PROPERTY: JUAN 10

<md:KR4c0088_SBCK_010-17a>¶
<md:KR4c0088_SBCK_000-1a>¶
<pb:KR4c0088_WYG_000-1a>
御製觀皮日休集因作
襄陽間氣自標擬隠居鹿門期不仕天隨子與相倡和
二十八巻詞誠美居然進士登咸通幕府朝衙已委靡
何至學士署黄巢為(去/聲)作䜟詞翻害巳進退無據羞斯
文然似斯者不少矣吁嗟末路其誠難適百里半九十
里
乾隆甲申仲夏
　　讀皮日休集
<pb:KR4c0088_WYG_000-1b>
鍊意清新選字竒鹿門曽亦隠居之黄巢偽署公然受
朱祐謬稱所弗辭間(去/聲)氣誠當如是否醉吟何謂不孤
斯(間氣布衣醉吟先生/皆日休自取之號)與其及禍因文字罵賊奚如死
節宜
　按皮日休與陸龜蒙為友二人風度詩詞頗堪伯仲
　然陸始終髙放皮則曽受黄巢偽職二人品格於斯
　可判矣黄巢賊也賊而從之直非人類較禇淵之事
　二姓尤可恥矣猶有為之諱者曰使為䜟文疑其譏
<pb:KR4c0088_WYG_000-2a>
　已遂遇害夫為賊為䜟文豈士君子宜有之事此而
　憐其及禍公論何在唐史錄陸而不及皮尚可謂不
　孤狐筆耳
乾隆庚寅孟夏
　　(御製右二首謹依/    詩三集恭錄)
<pb:KR4c0088_WYG_000-3a>
欽定四庫全書　　　　　集部二
　皮子文藪　　　　　　　别集類一(唐/)
　　提要
　　　　(臣/)等謹案皮子文藪十巻唐皮日休撰日休
　　　　字襲美襄陽人居于鹿門山自號醉翁先生
　　　　登咸通八年進士官太常博士唐書稱其降
　　　　于黄巢後為所害尹洙河南集有大理寺丞
　　　　皮子良墓誌則稱日休避廣明之難奔錢氏
<pb:KR4c0088_WYG_000-3b>
　　　　子光業為吴越丞相生燦為元帥判官子良
　　　　即璨之子陸游老學菴筆記亦据皮光業碑
　　　　以為日休終于吳越並無䧟賊之事皆與史
　　　　全異未知果誰是也是編乃其文集自序稱
　　　　咸通丙戌不上第退歸州墅編次其文發箧
　　　　叢萃繁如藪澤因名文藪¶凡二百篇宋晁公武
　　　　謂其尤善箴銘今觀集中詩序論辨諸作亦
　　　　多能原本經術其請孟子立學科請韓愈配
<pb:KR4c0088_WYG_000-4a>
　　　　饗太學二書在唐人尢為卓識不得僅以詞
　　　　章目之集中詩僅一巻葢巳見松陵唱和集
　　　　者不復重編亦如笠澤叢書之例耳王士禎
　　　　池北偶談嘗摘其中鹿門隠書一條與元徴
　　　　君書一條皆世民二字句中連用以為不避
　　　　太宗之諱今考之信然然後人傳寫古書往
　　　　往改易其諱字安知日休原本非世本作代
　　　　民作人而今本易之耶是固未足為日休病
<pb:KR4c0088_WYG_000-4b>
　　　　也乾隆四十二年八月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　　官(臣/)陸　費　墀
<pb:KR4c0088_WYG_000-5a>
欽定四庫全書　　　　　集部二
　文藪目録　　　　　　别集類一(唐/)
　　巻一
　　　賦
　　　　霍山賦　　　憂賦
　　　　河橋賦　　　桃花賦
　　巻二
　　　諷悼
<pb:KR4c0088_WYG_000-5b>
　　　　九諷系述　正俗
　　　　遇謗　　　見逐
　　　　悲遊　　　憫邪
　　　　端憂　　　紀祀
　　　　捨慕　　　潔死
　　　　悼賈　　　反招魂
　　巻三
　　　雜著
<pb:KR4c0088_WYG_000-6a>
　　　　十原系述　　原化
　　　　原寳　　　　原親
　　　　原巳　　　　原奕
　　　　原用　　　　原謗
　　　　原刑　　　　原兵
　　　　原祭　　　　補周禮九夏系文
　　　　九夏歌九篇　春秋决疑十篇
　　巻四
<pb:KR4c0088_WYG_000-6b>
　　　碑銘讃
　　　　文中子碑　　咎繇碑
　　　　首陽山碑　　春申君碑
　　　　劉棗強碑　　汴河銘
　　　　藍田闗銘　　隋鼎銘
　　　　三老董公讃　易商君列傳讃
　　巻五
　　　文論頌序
<pb:KR4c0088_WYG_000-7a>
　　　　補大戴禮祭法　祀瘧癘文
　　　　晉取陽樊論　　秦穆謚繆論
　　　　漢斬丁公論　　周昌相趙論
　　　　陵母頌　　　非沈約齊紀論
　　　　正沈約評詩　　補泓戰語
　　　　獨行　　　　法言後序
　　巻六
　　　箴
<pb:KR4c0088_WYG_000-7b>
　　　　六箴序　　　心箴
　　　　口箴　　　　耳箴
　　　　目箴　　　　手箴
　　　　足箴　　　　動箴
　　　　靜箴　　　　酒箴
　　　　食箴
　　巻七
　　　雜著
<pb:KR4c0088_WYG_000-8a>
　　　　讀司馬法¶　　請行周典
　　　　相解　　　　惑雷刑
　　　　悲摰獸　　　誚莊生
　　　　旌王宇　　　斥胡建
　　　　白門表　　　無項託
　　　　郢州孟亭記　通𤣥子栖賔亭記
　　巻八
　　　雜著
<pb:KR4c0088_WYG_000-8b>
　　　　正尸祭　　　讀韓詩外傳
　　　　題叔孫通傳　題後魏釋老志
　　　　題安昌侯傳　趙女傳
　　　　何武傳　　　鄙孝議上篇
　　　　鄙孝議下篇　内辯
　　巻九
　　　書
　　　　移元徴君書　請韓文公配饗太學書
<pb:KR4c0088_WYG_000-9a>
　　　　請孟子為學科書移成均博士書
　　　　鹿門隠書六十篇
　　巻十
　　　詩
　　　　三羞詩三首　　七愛詩序
　　　　房杜二相國　　李太尉
　　¶　　盧徴君(鴻/)　　　元魯山
　¶　　　李翰林　　　　白太傅
<pb:KR4c0088_WYG_000-9b>
　　　　正樂府十篇　卒妻悲
　　　　橡媪歎　　　貪官怨
　　　　農父謡　　　路臣恨
　　　　賤貢士　　　頌夷臣
　　　　惜義烏　　　誚虗器
　　　　哀隴民　　　奉獻致政裴秘監
　　　　秋夜有懐　　喜鵲
　　　　蚊子　　　　鹿門夏日
<pb:KR4c0088_WYG_000-10a>
　　　　偶書　　　　讀書
　　　　貧居秋日　　　閑夜酒醒
　　　　秋江曉望　　　旅舍除夜
　　　　過福上人舊居　陪江西裴公遊延慶寺
　　　　西塞山泊漁家　襄州春遊
　　　　送從弟歸復州　皮子世録
<pb:KR4c0088_WYG_000-11a>
文藪原序
讀皮子文其目曰藪凡藪者澤也又曰淵藪也以¶其事
物萃集之也古國之大各有藪焉魯大野晉¶大陸秦陽
陓宋孟諸楚雲夢呉越具區齊海隅燕¶昭余祁鄭圃田
周焦護皆為藪也謂是地之廣故¶以名之也魯晉秦宋
楚呉越齊燕鄭周分里之不<md:KR4c0088_SBCK_000-1b>¶同各名以異之焉然一天
地矣予謂皮子之名藪¶也疑為以其文之衆作之藪也
又疑為若魯晉秦¶宋楚呉越齊燕鄭周以其文類不同
<pb:KR4c0088_WYG_000-11b>
各為藪也是¶文之類雖不同而曰藪亦若魯秦宋楚呉
越齊燕¶鄭周之藪雖異而摠一天地也都以文而統之
是¶曰文藪也疑而愛之觀其首又無所序説遂盡而¶讀
之見其藪之為意也霍山為賦之藪首陽為碑¶之藪隋
鼎為銘之藪易商君傳為讃之藪周昌相¶趙為論之藪
陵母為頌之藪心為箴之藪移成均<md:KR4c0088_SBCK_000-2a>¶博士為書之藪三
羞為詩之藪藪之于文不可盡¶舉(若九諷十原决/疑雜著之類也)約其
名㡬尤者例而取之也(謂賦¶下/題名也)大野之下國之藪焉霍
<pb:KR4c0088_WYG_000-12a>
山之下文之藪也孰¶謂皮子文藪之義不曰是乎將不
曰是即不在此¶而在於彼也傳者得以取義焉<md:KR4c0088_SBCK_000-2b>¶栁開序¶
咸通丙戌中日休射策不上第退歸州來别墅編¶次其
文復將貢于有司發篋叢萃繁如藪澤因名¶其書曰文
藪焉比見元次山納文編于有司侍郎¶楊公浚見文編
歎曰上第汚元子耳斯文也不敢¶希楊公之歎希當時
作者一知耳賦者古詩之流¶也傷前王太佚作憂賦慮
民道難濟作河橋賦念¶下情不逹作霍山賦憫寒士道
<pb:KR4c0088_WYG_000-12b>
壅作桃花賦離騷<md:KR4c0088_SBCK_000-3a>¶者文之青英者傷扵宏奥今也不顯
離騷作九諷¶文貴窮理理貴原情作十原太樂既亡至
音不嗣¶作補周禮九夏歌雨漢庸儒賤我左氏作春秋
决¶疑其餘碑銘讃頌論議書序皆上剥逺非下補近¶失
非空言也較其道可在古人之後矣古風詩編¶之文末
俾視之粗俊扵口也亦由食魚遇鯖持肉¶偶&KR0871;皮子世
録著之于後亦大史公自序之意也¶凡二百篇為十巻
覽者無誚矣<md:KR4c0088_SBCK_000-4a>¶皮日休序


<pb:KR4c0088_WYG_001-1a>
欽定四庫全書
　文藪巻一¶　　　　　　　唐　皮日休　撰¶
　　賦¶
　　　霍山賦　　　憂賦¶
　　　河橋賦　　　桃<md:KR4c0088_SBCK_001-1a>¶花賦¶
　　　　霍山賦(并序/)¶
臣日休以文為命士所至州縣山川未甞不求其<md:KR4c0088_SBCK_001-1b>¶風謡
以頌以文幸上發輶軒使得採以聞六年至¶夀之駢邑
<pb:KR4c0088_WYG_001-1b>
曰霍山山故岳也邑贅于阯至之二日¶離邑一舍望乎
嶽將頌之文也及見之則目乎戅¶手乎嚲心乎聳神乎
瞀始欲狂其文冩其狀如丹¶青之不差也頌其風文其
謡如金石之永播也既¶而其精怯然摶敵躁然械囚紛
然棼絲怳然墮空¶浩然渉溟幽然久&KR2096;則知才智之劣
如耄而加疾¶將杖而奔者於戯霍山之靈哉霍山之靈
哉將閼¶其神而愚之邪抑有所逹而託之邪其辰既浹
其<md:KR4c0088_SBCK_001-2a>¶精忽渝怯然而勝躁然而適紛然而靜怳然而安¶浩
<pb:KR4c0088_WYG_001-2a>
然而濟幽然而愈如壯而能决將陣而敵者扵¶是狂其
文冩其狀其詞曰¶
太始之氣有清有濁結濁為山峻清為岳其山厥¶臣其
岳惟君惟南之鎮曰霍為尊岳之大與地角¶壯與天勍
勢荆豫華嵩青沂兖岱如垤而秀如塊¶而鋭岳之髙
千仞萬仞蒼蒼茫茫日月相避其光¶望之數百里外
為天棟梁岳之尊端然御極聳然¶正位靜然而聼凝
然而視其體當中如君之毅其<md:KR4c0088_SBCK_001-2b>¶屬者如駢其拇如枝其
<pb:KR4c0088_WYG_001-2b>
指若卑其儀若肅其位岳¶之氣其秀如春其清若秋
其翠如雲雲不能麗其¶色如烟烟不能鮮若雨收氣
爽丹青滿天岳之靈¶其神不朕其報如響若雨用淫
岳能霽之若嵗用¶旱岳能澤之岳之徳生之育之煦
之和之開蘤染¶卉萋萋迷迷藻繢數百里岳之形有
雲騖騖其勃¶如怒有泉烈烈其來如决叱豐隆奔列
缺轟然霹¶靂天地俱裂岳之異狀其勢如危或不可
支若不¶可維或仰而呀有如吮空或俯而㧞有如攫地
<pb:KR4c0088_WYG_001-3a>
其<md:KR4c0088_SBCK_001-3a>¶曉而東有如冠日其暮而西有如孕月有水而脉¶有
石而骨有洞而腹有崿而節或鋭而勵或斷而¶截或
廽而馳或仾而折其經之怪之祥之詭之千¶種萬類
繄不可得而詳記因神狂不能自主迨而¶寐夢一人
絳衣朱冕怪貌魁形曰余祝融之相也¶霍山余君之故
治也爾賦之誠形矣勝矣怪矣典¶矣然義有弗備帝
俾余蒞夫古有五岳霍居其一¶所以五岳相邇者唐
虞之帝五載一廵狩一載而¶徧上以覲侯下以存民侯
<pb:KR4c0088_WYG_001-3b>
有治者陟不治者黜民<md:KR4c0088_SBCK_001-3b>¶有寃者平窮者濟自唐虞以
降皆燔柴于霍我帝¶用饗其禮至周旦策而命我與
諸岳星列中國自¶漢之後乃易我號而歸于衡故祝融
遷都命余守¶霍今聖天子越唐邁虞而廢廵罷狩余
之封内有¶可陟可黜可平可濟者是聖天子無由知
之爾能¶以文請扵職事之逹者易衡之號以歸扵我
請天¶子復唐虞陟黜之義故爾之將賦余閼爾懐而
不¶爾文帝曰有衡既逺有廵必勞惟霍之邇斯號可¶復
<pb:KR4c0088_WYG_001-4a>
賦者能言胡不俾傳帝俾余命爾錫爾文爾無<md:KR4c0088_SBCK_001-4a>¶忘也臣
曰請惟神貺既覺而書嗚呼異哉¶
　　　　憂賦(并序/)¶
草茅臣日休見南蠻不賔天下徴發民力將敝乃¶為賦
以見其志詞曰¶
上自太古粤有民族顓若混命愚如視肉當斯時¶也雖
三王之道不能化五帝之澤不能沐迨乎混¶沌欻起覘
視驝分其形也有精有神其心也有偽¶有真既凋其質
<pb:KR4c0088_WYG_001-4b>
又秀其純有智有機有仁有義有怨有懟有悲有辛居
人靈府者摠屬扵神神之生<md:KR4c0088_SBCK_001-4b>¶也攝爽孕精胎意嬰情不
迹不朕無臭無聲不居¶于愚不侵于嬰先物而動先人
而行不注而溢不¶絲而縈神之居也填胸塞臆&KR0115;&KR0115;黙
黙靜如寐魘¶將語不得其遇如噎其飲如食其輕者膌
其重者¶殛神之行也其居幽幽其行悠悠來不可抑去
不¶可留其情如剸其緒如抽其剛為憤其弱為羞其¶子
為恨其孫為愁入人之心也如毒如螫如䖍如¶劉不綸
<pb:KR4c0088_WYG_001-5a>
而漁不兵而蒐其堅也龍泉不能割其痛¶也萆荔不能
瘳入人之懷也徜徜徉徉隠隠遑遑<md:KR4c0088_SBCK_001-5a>¶牢然不勝悒若有
亡威能制佚力可摧剛乖人之¶性反天之常不喪而戚
不役而忙不觸而醉不馳¶而狂是知食鯈魚者不能巳
樹萱草者不可忘儻¶懐如嚄(烏百/反)唶(音/則)者其人立傷入
人之神也昧人¶之精爍人之英癡然而作如病宿酲雖
有王澄之¶色必俛樂廣之神不清入人之首也欻從内
熱鬱¶而上結不勞膏沐自清其髪有久而釋者則其人
<pb:KR4c0088_WYG_001-5b>
也冠絲簪雪入人之眉也扵悒摧頺思不自裁動¶如葭
灰飛上眉來顰然無力自落金杯有積而未<md:KR4c0088_SBCK_001-5b>¶巳者雙眉
之翠如一月不開入人之目也端坐日¶晏凝然忘倦注
睫直視外象不遍雖有斧藻之繡¶毛嬙驪姬列扵前昏
如有事入人之耳也希希夷¶夷俯而不思殷然滿耳其
身如尸雖師曠之善聼¶苟入之也迅雷烈風亦不聞之
入人之齒也噤其¶齒牙淡其含咀悲嗟既巳哆如餓虎
雖有膹炙餫¶&KR0008;堆其前糲不可茹入人四肢也如縶如
<pb:KR4c0088_WYG_001-6a>
維如勞¶如疲其力如桞弱不可支苟甚者消骨枯髓奪
色¶削肌其人也立不勝衣噫嗚戯憂之甚也如斯向<md:KR4c0088_SBCK_001-6a>¶其
入之也臣皆有之然猶未憂何寔為師既憂其¶身湏憂
其時苟肉食者謀失而藿食者殃罹可不¶憂歟可不憂
歟夫扵政而疲扵禄而尸王道不宣¶皇綱不維元惡作
矣大盗乘之是臣憂也后妃之¶際隂教䂓矩夏徳塗山
周贊文母牝雞無晨中饋¶有主苟竒衺而不黜乃神器
之可取宫掖紊亂姦¶邪塵聚文信為相而私后董偃作
<pb:KR4c0088_WYG_001-6b>
庸而尚主其甚¶也漢成母以國循性周宣后將權授父
是臣憂也¶儲右之選寔賢與良少海増潤重離益光輔
導不<md:KR4c0088_SBCK_001-6b>¶至乃為猖狂歎戾園之思子嗟臨江之憫王斯愛¶
是即惡乃易彰其甚者愍懐死而晋亂房陵易而¶隋亡
是臣憂也封宗王嫡所以貴親茅土足以繼¶其後印綬
足以餙其身至乃割域中之土宇半天¶下之黎民王猶
未足亂以遄臻其甚者簒則王倫¶孫秀殺則清河萬人
是臣憂也輔之而王在忠與¶良致叔父扵折木取太公
<pb:KR4c0088_WYG_001-7a>
扵釣璜寵之極也其化¶為權權之極也其化為強其甚
者曹操以兵而上¶殿髙澄抑帝而勸觴是臣憂也内竪
之臣乃寵乃<md:KR4c0088_SBCK_001-7a>¶綏竪刁亂齊之日伊戾禍宋之時西漢則
中令扇¶迹東京則鄛卿搆基舉手天轉切齒國危其甚
者¶陳蕃以賢而陷矣何進用忠而僇之是臣憂也賈¶誼
愛時仕止扵國傅桓譚非䜟官止扵郡丞是臣¶憂也將
在扵軍君命不復知魏絳之法行見條侯¶之令肅郭開
受諫李牧就誅范雎一言武安被僇¶是臣憂也王臣蹇
<pb:KR4c0088_WYG_001-7b>
蹇言湏逆耳治亂終書善惡必¶紀趙盾終屈扵董狐崔
杼竟書扵太史至有陳象¶極言以族滅李雲上書而身
死是臣憂也懸官待<md:KR4c0088_SBCK_001-7b>¶賄命相取資崔烈作司徒之日曹
嵩為太尉之時¶未搜巖穴莫訪茅茨秦繆既誅扵五羖
桓魋將退¶扵仲尼是臣憂也法令如網隨而補之肺石
之上¶落人涕洟公孫鞅恢令之法嚴延年掃墓之期是¶
臣憂也命將興師夸力四夷既侵嶺徼又定邉陲¶以無
用之沙漠竭有限之民資是以先王謂之荒服¶後嗣謂
<pb:KR4c0088_WYG_001-8a>
之覊縻豈可使親帥武旅躬揮戰麾故漢¶髙有白登之
辱隋煬有鴈門之圍是臣憂也出警¶入蹕以示嚴肅非
有事扵名山即展義扵羣牧故<md:KR4c0088_SBCK_001-8a>¶昭王㳺漢水以無歸宣
帝幸中山而不復是臣憂¶也功作非宜奪民農時我簠
不粢我黍阻饑傾宫¶既作阿房又施人既怨矣鬼其泣
之是臣憂也頭¶㑹箕斂闗征市賦民之胥怨無所赴愬
人厭進修¶家為積聚卜式出扵冨人𢎞羊拔扵賈竪是
臣憂¶也外戚之貴上公是列西漢則王根為玉山東京
<pb:KR4c0088_WYG_001-8b>
則郭况製金穴國歩將移天澤未歇不師殷鑒尚¶遵覆
轍是臣憂也大樂既沒淫聲是起宋都已改¶行人貪賄
如斯陳國一時雄玉樹後庭花至死是<md:KR4c0088_SBCK_001-8b>¶臣憂也先之而
昌後之而亡先之者堯興唐舜興¶虞後之者癸喪夏辛
喪商故王之憂國者日旰¶不食士之憂位者載䞇出疆
鶉居&KR1145;食者何汲汲¶孔席墨突者何遑遑故臣之憂也
盡此而已矣願¶陛下憂之治可致樂康道可躋羲皇則
天下幸甚
<pb:KR4c0088_WYG_001-9a>
　　　　河橋賦(并序/)¶
咸通癸巳嵗日休逰河觀橋之利不檝而濟美其¶事著
河橋賦其辭曰¶
西荒之外有崑崙山帝都之下豐隆在焉其表無<md:KR4c0088_SBCK_001-9a>¶際其
髙破天河漢極北昭回相連分其坎徳遂有¶河源其出
綿綿其流涓涓如帶是也濫觴信然始¶礜石以作注終
裂地以成川迨乎放勛之世重華¶之年其水懐山其波
浸天鰲怒則蹴翻五嶽鯨激¶則掉破百川迅澓欻而似
<pb:KR4c0088_WYG_001-9b>
瀑湧湍濆而若煎漬地¶軸以摧矣爛天輪而𡙇然草木
則尾閭之外日月¶則沃焦之巔人民死而為介倮䖝化
而為蠙有桑¶不績有麻不田此則乘塏望萬里之淵且
夫天地¶之前有河生焉則盤石之神不能導而使歸海
朴<md:KR4c0088_SBCK_001-9b>¶父之力不能疏而使為川豈非元命未降抑自上¶𤣥
大聖未出大功未宣天之作矣抑有由焉扵是¶堯之心
惻然惘然咨其四嶽舉爾所賢天之元命¶不自扵鯀鯀
雖作矣其功不全果殛扵山其罪昭¶然天之元命降而
<pb:KR4c0088_WYG_001-10a>
自禹禹既作矣其功如天扵是¶禹之心憂然勞然股既
無胈過不入門以已為下¶以物為先既乗橇以即檋又
隨山而濬川導自積¶石至于龍門裂岝峉以風響斬嶄
巖而晝昏破靈¶怪窟斷天地根分其注使不可潰修其
流使不可<md:KR4c0088_SBCK_001-10a>¶呑然後千巖萬壑雷吼電奔抉逆流而並瀉
入渤¶海以猶渾天下安流昏墊無憂禹功既大舜禪克¶
脩其功也與天優優其績也與河悠悠兆庶既安¶九河
如箭濁不可鑒&KR1361;不可見渦若驚風浪如狂¶電若此帝
<pb:KR4c0088_WYG_001-10b>
媯之世則其流也如絲如綫在昔典午¶之世也其君寔
良其臣孔臧念濟者之太勞乃致¶功而去航子産之濟
也不足比充國之奏也胡可¶方扵是督斤斧扵梓匠下
材幹扵豫章造其舟也¶乃絙乃杠乃輿乃梁功既奪扵
利渉力可侔扵巨<md:KR4c0088_SBCK_001-10b>¶防知禦黿鼉者以妖為徳聚魚鼈者
以怪為祥觀¶其歩髙扵空履險扵深其形也若劒倚天
外其狀¶也若龍横水心其髙也若大虹之貫天風吹不
動¶其壯也若巨鼇之壓海浪泛不沉曙色霍開濟者¶相
<pb:KR4c0088_WYG_001-11a>
排如川失水一物時來蹄響如雨車音若雷有¶賢有俊
有𨽻有臺有貧有窶有貨有財噫前王之¶道深有㫖哉
在水則河橋曉濟在陸則四闗盡開¶水之與陸一貫而
來所以大同其軌廣納其材豈¶梁之防乎抑聞三代之
橋也不斤不斧不徒不杠<md:KR4c0088_SBCK_001-11a>¶以道為水以賢為梁濟民者
民不病溺濟世者世¶不頺綱開之也通仁流義閉之也
闗淫限荒夏之¶梁也曰湯殷之梁也曰昌周之梁也曰
旦漢之梁¶也曰光自漢之季國竊主折為水者以降以
<pb:KR4c0088_WYG_001-11b>
強及¶隋之世為梁者唐故能濟民扵萬方同軌扵八荒¶
是知河橋之義也可以獻扵天王¶
　　　　桃花賦(并序/)¶
余常慕宋廣平之為相貞姿勁質剛態毅狀疑其鐡¶腸
石心不解吐婉媚辭然覩其文而有梅花賦清<md:KR4c0088_SBCK_001-11b>¶便冨艷
得南朝徐庾體殊不類其為人也後蘇相¶公味道得而
稱之廣平之名遂振嗚呼以廣平之¶才未為是賦則蘇
公果暇知其人哉將廣平困扵¶窮阨扵躓然強為是文
<pb:KR4c0088_WYG_001-12a>
邪日休扵文尚矣狀花卉¶體風物非有所諷輙抑而不
發因感廣平之所作¶復為桃花賦其辭曰¶
伊祁氏之作春也有艷外之艷華中之華衆木不¶得融
為桃花厥花伊何其美實多儓肄衆芳縁飾¶陽和開破
嫩蕚壓低柔柯其色則不淡不深若素練<md:KR4c0088_SBCK_001-12a>¶輕茜玉顔半
&KR0755;若夫美景妍時春含曉滋宻如不¶幹素若無枝姅姅
婉婉夭夭怡怡或俛者若想或¶閑者如癡或向者若歩
或倚者如疲或温黁而可¶薫或婑媠而莫持或幽柔而
<pb:KR4c0088_WYG_001-12b>
旁午或撦冶而倒披¶或翹矣如望或凝然若思或奕偞
而作態或窈窕¶而騁姿日將明兮似喜天將慘兮若悲
近榆錢兮¶粧翠靨映楊桞兮顰愁眉輕紅拖裳動則裊
香宛¶若鄭姬初見呉王夜景皎潔閧(胡弄/切)然秀發又若¶
常娥欲犇明月蝶散蜂寂當閨脉脉又若妲已未<md:KR4c0088_SBCK_001-12b>¶聞裂
帛或開故楚艷艷春曙又若息媯含情不語¶或臨金塘
或交綺井又若西子浣紗見影玉露厭¶浥妖紅墜濕又
若驪姬將譖而泣或在水濵或臨¶江浦又若神女見鄭
<pb:KR4c0088_WYG_001-13a>
交甫或臨廣筵或當髙㑹又¶若韓娥將歌斂態㣲動輕
風婆娑暖紅又若飛燕¶舞于掌中半霑斜吹或動或止
又若文姬將賦而¶思丰茸旖旎互交遞倚又若麗華侍
宴初醉狂風¶猛雨一陣紅去又若褒姒初隨周主滿地
春色堦¶前砌側又若戚姬死扵鞠域花品之中此花最
異<md:KR4c0088_SBCK_001-13a>¶以衆為繁以多見鄙自是物情非闗春意若氏族¶之
斥素流品秩之卑寒士他目則目他耳則耳或¶以怪而
稱珍或以踈而見貴或有實而花乖或有¶花而實悴其
<pb:KR4c0088_WYG_001-13b>
花可以暢君之心目其實可以充君¶之口腹匪乎茲花
他則碌碌我欲修花品以此花¶為第一懼俗情之横議
我曰不然為之則自我目¶吾目我耳吾耳妍媸决扵心
取捨斷扵志豈扵草¶木之品獨然信為國兮如此<md:KR4c0088_SBCK_001-13b>¶　
　
　
　文藪巻一


<pb:KR4c0088_WYG_002-1a>
欽定四庫全書
　文藪巻二　　　　　　唐　皮日休　撰
　　諷¶悼<md:KR4c0088_SBCK_002-1a>¶　　　九諷系述¶　　　正俗¶
　　　遇謗¶　　　　見逐¶
　　　悲逰¶　　　　憫邪¶
　　　端憂¶　　　　紀祀<md:KR4c0088_SBCK_002-1b>¶　　　捨慕¶　　　　潔死
<pb:KR4c0088_WYG_002-1b>
　　　悼賈¶　　　　反招魂¶
　　　　九諷系述¶
在昔屈平既放作離騷經正詭俗而為九歌辨窮¶愁而
為九章是後詞人摭而為之皆所以嗜其麗¶詞撢其逸
藻者也至若宋玉之九辨王褒之九懐¶劉向之九嘆王
逸之九思其為清愁素豔幽抉古<md:KR4c0088_SBCK_002-2a>¶秀皆得芝蘭之芬芳
鸞鳯之毛羽也然自屈原以¶降繼而作者皆相去數百
祀足知其文難述其詞¶罕繼者矣大凡有文人不擇難
<pb:KR4c0088_WYG_002-2a>
易皆出扵毫端者¶乃大作者也揚雄之文邱軻乎而有
廣騷也梁竦¶之詞班馬乎其有悼騷也又不知王逸奚
罪其文¶不以二家之述為離騷之兩&KR0637;也昔者聖賢不
偶¶命必著書以見志况斯文之怨抑歟噫吾之道不¶為
不明吾之命未為未偶而見志扵斯文者懼來¶世任
臣之君因謗而去賢持禄之士以猜而逺徳<md:KR4c0088_SBCK_002-2b>¶故復嗣數
賢之作以九為數命之曰九諷焉嗚呼¶百世之下復
有脩離騷章句者乎則吾之文未過¶不為乎廣騷悼
<pb:KR4c0088_WYG_002-2b>
騷也¶
　　　　　正俗¶
粤自亶之薄俗兮其風狡而且苦吾欲以直道揠¶其邪
心兮皆逞容而莫顧前誨行兮後止髙諭仰¶兮下俯咸
為吾之儇為愚兮並以吾之㦟為傴羌¶靈修之乃吾知
兮先職我而為輔奈其臣之狺狺¶兮不知吾之所撫吾
欲以明喆之性辨君臣之分<md:KR4c0088_SBCK_002-3a>¶兮定文物之數吾欲以正
訐之道兮進忠賢而退¶姦豎吾欲以醇釀之化兮反當
<pb:KR4c0088_WYG_002-3a>
今而為往古吾欲¶以忖度之志兮定觚圜而反䂓矩念
儓覆之在位¶兮若梟羊之當路内灼怛以為儔兮復何
知其所¶愬乃指天而鬱悠兮將天奪乎國之祜永惄惄
以¶何言兮將永知扵吾祖¶
　　　　　遇謗¶
有肪兮㸃而謂之不潔有泉兮壅而謂之不决有¶茝兮
&KR1922;而謂之不芳有軸兮鍥而謂之不轍聲咺<md:KR4c0088_SBCK_002-3b>¶唏以無音
兮氣鬱悒而空噎既憗憗以憎懼兮又¶謾謾而不訣誣
<pb:KR4c0088_WYG_002-3b>
彭祖以為孺兮譎殤子以為耋夥¶衆人之難信兮撏夸
者之不恱佞為痝兮何去姦¶為疣兮莫劀讟為轡兮莫
御謗為玉兮何切彘既¶䑋而必烹兮木方葼兮必折心
&KR0008;&KR0008;以似車兮思¶綿綿而如瓞手欲動兮似拲足將行
兮如絏既不¶辨扵顔跖遂一貫扵堯桀吾哀生之不遲
兮奚至¶死而惙惙念帝座之不&KR0008;兮胡交光扵巻舌既
何路¶以自辨兮遂沒齒而癆刺<md:KR4c0088_SBCK_002-4a>¶　　　　　見逐
<pb:KR4c0088_WYG_002-4a>
靳尚之言兮美如㜲子蘭之氣兮醲扵酲既怒&KR1531;¶以相
向兮遂裹足而南征面愜愜以奚色兮心¶&KR0008;&KR0008;而何情
耳方聰兮忽睽目方視兮忽盲日方當¶午兮便昃天方
晝兮不明欲泣兮有血將啼兮失¶聲望靈脩兮似失出
國門兮若驚軔識怨兮亦緩¶駟知愁兮復鳴既徜徉兮
夏水復眷戀兮南荆嗟¶子夙禀扵大訓兮涵漬骨之忠
貞既眢者之莫余¶容兮向重蒼而自盟既惏仁以憑義
兮遂鈲信而<md:KR4c0088_SBCK_002-4b>¶摫誠將真宰之不仁兮胡為役余以此生
<pb:KR4c0088_WYG_002-4b>
彼鸒斯¶以有賊兮固不能容乎鶬鶊彼茨菉之叢穢兮
固¶不能讓乎杜衡已矣乎國無人兮莫我留將訴帝¶于
玉京¶
　　　　　悲遊¶
荷為裯兮芰為襬荃為䘿兮薜為褘弭吾棹兮澧¶之浦
駐吾檝兮湘之湄悲莫悲兮新去國怨莫怨¶兮新相思
幽篁蕭兮靜晩清漪澹兮去遲湘君欲¶出兮風水急帝
子不來兮煙雨㣲芷既老兮深約<md:KR4c0088_SBCK_002-5a>¶日將暮兮紅萎朝浮
<pb:KR4c0088_WYG_002-5a>
乎鶻跪夕呌乎覊䳄&KR0008;漾漾¶兮不止㶇悠悠兮何之日
出沒兮北渚雲依俙兮¶九疑既無人以辨余兮又何心
而怨咨退不觧其¶㤞&KR2907;兮進不知其忸怩寒蜩怨而無
聲兮古木凄¶其寡枝嗟吾魄之不返兮千秋萬嵗湘中
馳¶
　　　　　憫邪¶
慨天道之不明兮何獨生此大佞若䝟貐之能冠¶兮當
一國而持柄見亂臣之及詐兮信其主以不¶競轍已覆
<pb:KR4c0088_WYG_002-5b>
而又遵仡將飜而不整不思心腹之疾<md:KR4c0088_SBCK_002-5b>¶兮又玩膏肓之
病竟客死扵咸陽兮終不作毒王¶之幸既養䖘以遺患
兮遂倒釬而授柄將諛臣之¶肆禍兮豈上天之付命粤
吾大以為不可兮彼以¶災而為慶儻靈修之魄有知兮
刷吾耻扵下瞑¶
　　　　　端憂¶
有一美人兮端憂千喑萬惄兮曽不得以少休腸¶結多
以莫廻兮淚啼劇而不流王孫何處兮碧草¶極目公子
<pb:KR4c0088_WYG_002-6a>
不來兮清湘滿樓汀邊月色兮曉將曉¶浦上蘆花兮秋
復秋天沉寥以似淬兮峯巉崒以<md:KR4c0088_SBCK_002-6a>¶如抽篔簹颯兮雨岸
杜若死兮霜洲遺余程兮澧¶之側整余陌兮湘之幽望
女嬃兮&KR0008;歸夢懐宋玉¶兮荆門愁欲向天以噭咷兮寸
晷不可以少留不¶知吾魂之所處兮永寞寞以悠悠¶
　　　　　紀祀¶
山之巔兮水之涘桂為祠兮蘭為位執玉桴兮扣¶雷皷
奠金&KR2168;兮滴浮蟻薦瓊芳兮望暮雲獻椒醑¶兮拜寒水
<pb:KR4c0088_WYG_002-6b>
祝肸饗以怪談兮巫妖冶而魅醉波閃¶倏兮湘君竹簫
踈兮帝子日將暮兮河伯秋正深<md:KR4c0088_SBCK_002-6b>¶兮山鬼神之化兮何
方人之艱兮至此胡不化其¶邪而為正兮胡不返其戾
而為義胡不轉其亡而¶為興兮胡不易其亂而為治但
血食扵下國兮罪¶不少禆扵有位吾將乘青螭而駕白
虬兮將謁帝¶而訴神之累請天弧發鏃兮天棓行箠神
速悔尤¶兮俾吾靈修而易志¶
　　　　　捨慕
<pb:KR4c0088_WYG_002-7a>
粤吾秉志兮潔扵瑾瑜芬而徳而芳其道兮榮扵¶䕷蕪
將興國以見罪兮擬佐王而䝉辜彼羣小之<md:KR4c0088_SBCK_002-7a>¶茸茸兮如
慕&KR0034;之蟞蜉以大鵬為爵兮以康瓠為¶㼶以衮衣為褋
兮以黎丘為墟以鄭姬為醜兮以¶子産為愚以鮑焦為
貪兮以孔聖為誣吾將奮鱗¶扵太空兮奚獨慕此江湖
吾將發榮扵蟠桃兮奚¶獨守此蒿蔞吾將蕩其魄兮驂
風軔與軋車謁帝¶扵&KR0115;&KR0115;之天兮秉其生殺之樞將飄
飄以髙逝兮¶亦何必懐此姦邪之故都
<pb:KR4c0088_WYG_002-7b>
　　　　　潔死¶
堯死兮舜滅禹殄兮湯絶似玉兮將沉如金兮永<md:KR4c0088_SBCK_002-7b>¶沒行
以仁兮止以義生以貞兮死以潔念余曽不¶足以蹈聖
閫兮亦慕茲而自悦湘浦兮煙深沅江¶兮風切顧影兮
自憐撫躬兮永訣鬼慘兮天愁雨¶泣兮泉咽竟汨沒以
奫淪兮永幽憂而怫鬱湘之¶山兮未盡湘之流兮不竭
千秋兮愁雲萬古兮明¶月靈均之寃兮孰能銷其氣靈
均之愁兮孰能釋¶其結來者之目鑒兮無致位扵牙孽
<pb:KR4c0088_WYG_002-8a>
　　　　悼賈(并序/)¶
余甞讀賈誼新書見其經濟之道真命世王佐之<md:KR4c0088_SBCK_002-8a>¶才也
自漢氏革嬴髙祖得扵矢石不暇延儒人及¶為天子制
缺度㢮處華而夷是時獨有叔孫生能¶定朝儀其制未
悉唯生草其書欲以制屈諸侯推¶定正朔調革輿服通
流貨幣天不祐漢絳灌興謗¶竟枉其道出傅湘沅生自
以不得志哀屈平之放¶逐及渡沅湘沈文以弔之故其
辭曰¶厯九州而相君兮何必懐此故都噫余釋生之意
<pb:KR4c0088_WYG_002-8b>
矣當戰國時屈平不用扵荆則有齊趙秦魏矣何¶不捨
荆而相他國乎余謂平雖遭靳尚子蘭之讒<md:KR4c0088_SBCK_002-8b>¶不忍捨同
姓之邦為他國之相冝矣然則生之見¶棄又甚扵平當
漢時捨文帝則諸侯矣如適諸侯¶則新書之文抑諸侯
而尊天子也捨諸侯則胡越¶矣則新書之文滅胡越而
崇中夏也是以其心切¶其憤深其詞隠而麗其藻傷而
雅余悲生哀平之¶見棄又生不能自用其道嗚呼聖賢
之文與道也¶求知與用苟不在扵一時而在扵百世之
<pb:KR4c0088_WYG_002-9a>
後者乎¶其生之哀平歟余之悲生歟吾之道也廢與用
幸¶未可知但不知百世之後得其文而存之者復何<md:KR4c0088_SBCK_002-9a>¶人
也咸通癸未中南浮至沅湘復沈文以悼之其¶辭曰¶
粤炎緒之嫣綿兮其國度之未彰天錫生以命理¶兮冀
其道之益光偉吳公之知賢兮道其名扵文¶皇既&KR1715;敐
以召之兮遂位之扵上庠愍耄儒之惷¶愚兮對天問之
不臧既羣儒之譲俊兮馳其譽之¶煌煌嗟大漢之丕緒
兮虯其賢扵汙潢上下溷而¶不分兮議制削扵驕王殺
<pb:KR4c0088_WYG_002-9b>
僇棼而不制兮斷椊胡¶其寇欀羌虜坌以侵華兮曽不
能以抑强餌其<md:KR4c0088_SBCK_002-9b>¶嗜之延延兮實三代之計良念五徳之
更承兮論¶尵結而不綱乃秉臆以興説兮數用五而色
尚黄¶又諸侯以開國兮輸其租扵咸陽曽不得以撫民¶
兮俾其君兮何忘請紆&KR0008;以乘印兮各馳化扵所¶疆上
既悦而欲大用兮遭絳灌與東陽道既擯兮¶何明乃出
傅扵沅湘浮沅波之翕洫兮或𣻌棹以¶夷猶望靈均之
沒所兮顮其心之怊怊臨汨羅之¶浩𣻌兮想懐沙之幽
<pb:KR4c0088_WYG_002-10a>
憂森樛蘿以蓊鬱兮時迸&KR0924;¶以相號霧雨暗乎北渚&KR1599;
䗤毒乎芳洲景黯沮以<md:KR4c0088_SBCK_002-10a>¶不明兮若天悼乎離騷香依依
兮杜若韻凄凄兮¶篻簩山隠隠以掃空兮烟㣲㣲而淡
秋嗟吾不知¶所感兮淚懭恨以横流當抱&KR0008;扵渺藩兮
曽無足¶以少休既菼亂以傷思兮又鵂鶹以動愁嗚呼
哀¶哉世既不平頷吾道以為非兮吾復何依蘋蘭憔¶悴
兮稂莠繁滋麟鳯匿迹兮梟獍騰威憒匠罷斧¶兮拙者
構之離婁閉目兮瞽者揚眉子都䝉袂兮¶敦洽騁姿嗚
<pb:KR4c0088_WYG_002-10b>
呼哀哉亦先生之尤也眙其世之不¶可兮何不觧而去
位又垂萬世之名取捨在此奚<md:KR4c0088_SBCK_002-10b>¶自謗扵童羖兮乃&KR0832;然
而為累蓋伊尹三就五就¶之心兮冀其民之可治奈惽
惽以不悟兮又被之¶以非議幸一人之再覺兮荅受釐
之奥義既孱王¶以墮駕兮乃寃慟而已矣訊曰君不明
兮莫我知¶幽都寂兮和涕歸文懸日月兮俟後聖用之
大故¶忽兮其何足悲¶
　　　　反招魂(并序/)
<pb:KR4c0088_WYG_002-11a>
屈原作大招魂(或曰景差作/疑不能明)宋玉作招䰟皮子以¶為忠
放不如守介而死奚招魂為故作反招魂一<md:KR4c0088_SBCK_002-11a>¶篇以辨之
辭曰¶
承溟涬之命兮付余才而輔君君既不得乎志兮¶余飄
飄而播遷余將蕩太空而就滅兮君又招余¶俾復身余
詣帝以請訣兮帝俾巫陽以筮云巫陽¶語余以不可歸
兮故作詞以招君乃下招曰君兮¶歸來故都慎不可留
(些/)其君雄虺兮其民封狐(些/)¶食民之肝鬲以為其肉兮
<pb:KR4c0088_WYG_002-11b>
摘民之髮膚以為其衣¶(些/)朝刀鋸而暮鼎鑊兮上曖昧
而下墨(眉/)杘(癡些/)君兮歸來故都慎不可留(些/)余昔為
比干之魂兮干僇而余去(些/)未聞干貪生以自招兮余
竟潔其所處(些/)君兮歸來故都慎不可留(些/)余昔為伍
胥¶之魂兮胥僇而余逝(些/)未聞胥貪位以惜生兮執¶屬
鏤而不滯(些/)君兮歸來故都慎不可留(些/)余昔¶為𢎞演
之魂兮演自殘而余行(些/)未聞演惜命以¶不死兮俾其
義而益明(些/)君兮歸來故都慎不可¶留(些/)帝命余以輔
<pb:KR4c0088_WYG_002-12a>
君兮亦以君之忠介(些/)今以忠¶而見聞兮尚盤桓而有
待(些/)將自冨貴而入羈旅¶兮其志乃悔(些/)將戀骨肉而
惜家族兮何不自裁<md:KR4c0088_SBCK_002-12a>¶(些/)梟食母而獍食父兮見禽獸之
為生苟凶殘者¶眉夀兮實梟獍而同名(些/)君乎慎勿懐
故都之¶戀歸來乎余為君存千古忠烈之榮枯<md:KR4c0088_SBCK_002-12b>¶　
　
　
<pb:KR4c0088_WYG_002-12b>
　
　
　
　
　
　
　
　文藪巻二


<pb:KR4c0088_WYG_003-1a>
欽定四庫全書
　文藪巻三　　　　　　唐　皮日休　撰
　　雜¶著<md:KR4c0088_SBCK_003-1a>¶　　　十原系述¶　　　原化¶
　　　原寳¶　　　　　原親¶
　　　原巳¶　　　　　原奕¶
　　　原用<md:KR4c0088_SBCK_003-1b>¶　　　　　原謗¶
　　　原刑¶　　　　　原兵
<pb:KR4c0088_WYG_003-1b>
　　　原祭¶　　　　　補周禮九夏系文¶
　　　九夏歌(九篇/)¶　　　春秋决疑十篇¶
　　　　十原系述¶
文原者何也原其所自始也窮大聖之始性根古<md:KR4c0088_SBCK_003-2a>¶人之
終義其在十原乎嗚呼誰能窮理盡性通出¶洞微為吾
補三墳之逸篇修五典之墮䇿重為聖¶人之一經者哉
否則吾扵文尚有歉然者乎¶
　　　　　原化
<pb:KR4c0088_WYG_003-2a>
或曰聖人之化出扵三皇成扵五帝定扵周孔其¶質也
道徳仁義其文也詩書禮樂此萬代王者未¶有易是而
能理者也至于東漢西域之教始流中¶夏其民也舉族
生敬盡財施濟子去其父夫亡其¶妻蚩蚩嚚嚚慕其風
蹈其梱者若百川蕩滉不可<md:KR4c0088_SBCK_003-2b>¶止者何哉所謂聖人之化
者不曰化民乎今知化¶者唯西域氏而巳矣有言聖人
之化者則户以為¶嗤豈聖人之化不及扵西域氏邪何
其戾也如是¶曰天未厭亂不世世生聖人其道則存乎
<pb:KR4c0088_WYG_003-2b>
言其教¶則在乎文有違其言悖其教者即戾矣古者楊
墨¶塞路孟子辭而闢之廓如也故有周孔必有楊墨¶要
在有孟子而巳矣今西域之教岳其基而溟其¶源亂扵
楊墨也甚矣如是為士則孰有孟子哉千¶世之後獨有
一昌黎先生露臂瞋視詬扵千百人<md:KR4c0088_SBCK_003-3a>¶内其言雖行其道
不勝苟軒裳之士世世有昌黎¶先生則吾以為孟子矣
譬天下之民皆桀民也苟¶有一堯民處之一堯民之善
豈能化天下桀民之¶惡哉則有心扵道者乃堯民矣嗚
<pb:KR4c0088_WYG_003-3a>
呼今之士率邪¶以禦衆握亂以治天下其賢尚爾則不
肖者反化¶之不曰難哉不曰難哉¶
　　　　原寳¶
或問或者曰物至貴者金玉焉人至急者粟帛焉¶夫一
民之饑須粟以飽之一民之寒須帛以暖之<md:KR4c0088_SBCK_003-3b>¶未聞黄金
能療饑白玉能免寒也民不反是貴而¶貴金玉也何哉
曰金玉者古聖王之所貴也其在¶舜典則曰修五玉也
其在春秋則曰諸侯貢金九¶牧禹所以鑄鼎象物玉所
<pb:KR4c0088_WYG_003-3b>
以飾禮金所以備貢以¶斯為貴貴不多乎曰舜取五玉
以備禮禹鑄九金¶以為鼎由言其禮不為諸侯乎不為
人民乎苟無¶粟無帛是無諸侯與人民也則五玉九金
豈徒貴¶哉如舜不修五玉禹不鑄九金三代之祭祀不
以¶玉貨賄不以金矣由是言之金玉者王者之用也<md:KR4c0088_SBCK_003-4a>¶苟
為政者下其令曰金玉不藏扵民家如有藏者¶以盜法
治之民不藏矣法旣若是民必貴粟帛弃¶金玉雖欲男
不耕而女不織豈可得哉或者曰然
<pb:KR4c0088_WYG_003-4a>
　　　　　原親¶
能嗣其親不曰子乎吾觀夫今之世誨其子者必¶檟肌
篣骨傷愛毁性以為教嗚呼孟子所謂古者¶易子而教
誠有㫖歟不能教其子者是遺其身者¶也不能得其親
者是捨其族者也古之佞臣愛人¶之貴過於其親必捨
而事之公子開方是也愛人<md:KR4c0088_SBCK_003-4b>¶之權過乎其子必殺而循
之易牙是也自兹巳降¶為夫强臣者將欲奪人之宗必
先殺巳宗矣噫教¶尚不可况其殺歟或曰均是親也均
<pb:KR4c0088_WYG_003-4b>
是害也則周¶公誅管蔡石碏殺石厚叔向僇叔魚漢文
流淮南¶可乎曰均是親也賢則能嗣㓙則能覆族均是
害¶也周公不誅則佗人誅之石碏不殺則佗人殺之¶叔
向不僇則佗人僇之漢文不流則佗人流之巳¶刑則及
一人佗刑則及其族此聖賢所以惜其族¶也刑也者仁
在其中矣(殺宗王莽殺/子宇是也)<md:KR4c0088_SBCK_003-5a>¶　　　　　原已¶
能以心求道者不曰巳乎能以心為天子為諸侯¶為賢
<pb:KR4c0088_WYG_003-5a>
聖者不曰巳乎是巳之重不獨重扵人抑亦¶重扵道也
甞試論之能辱巳者必能辱扵人能輕¶巳者必能輕扵
人能苦巳者必能苦扵人為顔孔¶者非佗寳乎巳者也
為盗蹠者非佗殘乎巳者也¶故古之士有不出户庭名
重扵嵩衡道廣扵溟渤¶者敬扵巳而巳矣或曰所謂敬
巳者不曰不能害¶巳乎如竪貂自宫能敬已乎鮑莊刖
足能敬已乎<md:KR4c0088_SBCK_003-5b>¶曰均是敬也均是害也其媚與直不同也
所謂敬¶扵巳者以道也害及已者亦以道也或曰聖人
<pb:KR4c0088_WYG_003-5b>
汲¶汲扵民至若堯如腊舜如腒其勞至矣扵已安乎¶曰
勞者勞扵心也勞一心而安天下若禹者股無¶胈腫無
毛其勞亦至矣勞者勞扵身也勞一身而¶安萬世者也
古者有殺身以成仁者况勞者歟嗚¶呼吾觀扵今之世
諂顔媮笑辱身卑巳汲汲干進¶如竪貂者幾希¶
　　　　　原奕<md:KR4c0088_SBCK_003-6a>¶問奕之原扵或人或人曰堯教丹朱征丹朱之為¶是信
固有其道焉皮子曰夫奕之為藝也彼謀旣¶失我謀先
<pb:KR4c0088_WYG_003-6a>
之我智旣虧彼智乗之害也欲利其内¶必先攻外欲取
其逺必先攻近詐也勝之勢不城¶池而金湯焉負之勢
不兵甲而犇北焉勝不讓負¶負不讓勝争也存此免彼
得彼失此如蘇秦之合¶從陳軫之遊說偽也若然者不
害則敗不詐則亡¶不争則失不偽則亂是奕之必然也
雖奕秋薦出¶必用吾言焉甞試論之夫堯之有仁義禮
智信性<md:KR4c0088_SBCK_003-6b>¶也如生者必能用手足任耳目者矣豈區區出
其¶纎謀小智以著其術用争勝負哉堯之世三苖不¶服
<pb:KR4c0088_WYG_003-6b>
以堯之仁苗之慢堯兵而熠之由羅人殺鵂鶹¶獻人烹
鯤鮞者矣堯不忍加兵而以命舜舜不忍¶伐而敷之文
徳然後有苖格焉以有苖之慢尚不¶加兵豈能以害詐
之心争偽之智用為戰法教其¶子以伐國哉則奕之始
作必起自戰國有害詐争¶偽之道當從横者流之作矣
豈曰堯哉豈曰堯哉¶
　　　　　原用<md:KR4c0088_SBCK_003-7a>¶堯為諸侯非求為天子也摯之民用之舜為鰥民¶非求
<pb:KR4c0088_WYG_003-7a>
為天子也堯之民用之或曰摰善亦堯乎曰¶亦堯而已
矣曰摰與堯其民俱捨之則善惡奚分¶邪曰摰固不仁
矣堯固仁矣堯仁如是民尚慕舜¶况有君惡扵摰君道
不如堯焉得民性哉故曰聖¶人不求用而民用之求用
而聖人不用之曰若是¶則孔子奚不用魯曰用之則魯
化不用之天下奚¶化¶
　　　　　原謗<md:KR4c0088_SBCK_003-7b>¶天之利下民其仁至矣未有羙扵味而民不知者¶便扵
<pb:KR4c0088_WYG_003-7b>
用而民不由者厚扵生而民不求者然而暑¶雨亦怨之
祁寒亦怨之已不善而禍及亦怨之已¶不儉而貧及亦
怨之是民事天其不仁至矣天尚¶如此况扵君乎况扵
鬼神乎是其怨訾恨讟蓰倍¶扵天矣有帝天下君一國
者可不慎歟故堯有不¶慈之毁舜有不孝之謗殊不知
堯慈被天下而不¶在子舜孝及萬世乃不在扵父嗚呼
堯舜大聖也¶民且謗之後之王天下有不為堯舜之行
者則民<md:KR4c0088_SBCK_003-8a>¶扼其吭捽其首辱而逐之折而族之不為甚矣
<pb:KR4c0088_WYG_003-8a>
　　　　　原刑¶
或曰丹朱為諸侯舜為天子丹朱有過舜誅之乎¶商均
為諸侯禹為天子商均有過禹誅之乎曰不¶也朱均之
為國必有舜禹之吏翼而治之何容朱¶均得暴其民也
哉苟有過必諭之諭而不可奪其¶政如誅之者去堯舜
之嗣也焉有為人臣而去其¶君嗣哉或曰法家嚴而少
恩周官有八議漢法有¶三章微八議也雖然人可免以
三章而親賢必刑<md:KR4c0088_SBCK_003-8b>¶何哉曰聖賢在世不能無過以輕重
<pb:KR4c0088_WYG_003-8b>
議之可加以¶謗刑刑之雖周孔其可免諸¶
　　　　　原兵¶
管子說蚩尤割廬山之金以鑄五兵說者或云蚩¶尤古
天子則炎黄繼命其間無蚩尤之運也案史¶記云蚩尤
與其大夫作亂如此為庶人之暴者且¶庶人不當有大
夫日休以為蚩尤乃黄帝之諸侯¶葢其為人暴黄帝征
而滅之如此為庶人一夫之¶暴不足當天子用兵也又
明矣嗚呼昭然之理前<md:KR4c0088_SBCK_003-9a>¶賢惽之况大聖之深㫖哉
<pb:KR4c0088_WYG_003-9a>
　　　　　原祭¶
說者以蚩尤為五兵每有師祭當祭蚩尤譆厥亂¶甚矣
皮子直以蚩尤為黄帝逆亂之臣五兵直作¶扵炎帝固
始苟自蚩尤始以其亂逆且不當祀况¶果不自蚩尤蚩
尤不道黄帝滅之又不當以不道¶充祀軒轅五帝之首
能以武定亂以徳被後君之¶師祭宜以軒轅為主炎帝
配之扵義為允¶
　　　　補周禮九夏系文<md:KR4c0088_SBCK_003-9b>¶
<pb:KR4c0088_WYG_003-9b>
周禮鍾師掌金奏凡樂事以鍾皷奏九夏案鄭康¶成注
云夏者大也樂之大者歌之九也九夏者皆¶詩篇名也
頌之類也此歌之大者載在樂章樂崩¶亦從而亡是以
頌不能具也嗚呼吾觀之魯頌其¶古也亦久矣九夏亡
者吾能頌乎夫大樂旣去至¶音不嗣頌扵古不足以補
亡頌扵今不足以入用¶庸可頌乎頌之亡者俾千世下
鄭衛之内窈窈冥¶冥不獨有大巻之一章者乎¶
　　　　九夏歌(九篇/)<md:KR4c0088_SBCK_003-10a>¶
<pb:KR4c0088_WYG_003-10a>
王夏之歌者王出入之所奏也¶
爣爣皎日欻麗于天厥明御舒如王出焉¶
爣爣皎日欻入于地厥晦厥貞如王入焉¶
出有龍旗入有珩珮勿驅勿馳惟慎惟戒¶
出有嘉謀入有内則繄彼臣庶欽王之式¶
　　　　　王夏四章章四句¶
肆夏之歌者尸出入之所奏也¶
愔愔清廟儀儀衮服我尸出矣迎神之榖
<pb:KR4c0088_WYG_003-10b>
杳杳隂竹坎坎路鼓我尸入矣得神之祜<md:KR4c0088_SBCK_003-10b>¶　　　　　肆夏二章章四句¶
昭夏之歌者牲出入之所奏也¶
有鬱其鬯有儼其彛九變未作金乗來之¶
旣醑旣酢爰&KR0615;爰舞象物旣降金乗去¶之
　　　　　昭夏二章章四句¶
納夏之歌者四方賔客來之所奏也¶
麟之儀儀不縶不維樂徳而至如賔之娯
<pb:KR4c0088_WYG_003-11a>
鳯之愉愉不&KR0034;不笯樂徳而至如賔之娯¶
自筐及筥我有牢醑自筐及篚我有貨幣<md:KR4c0088_SBCK_003-11a>¶我牢不愆我貨不匱碩碩其才有樂而止¶
　　　　　納夏四章章四句¶
章夏之歌者臣有功之所奏也¶
王有虎臣錫之鈇鉞征彼不憓一撲而滅¶
王有虎臣錫之圭瓚征彼不享一烘而泮¶
王有掌訝遉爾疆理王有掌客饋爾饔餼
<pb:KR4c0088_WYG_003-11b>
何以樂之金石九奏何以錫之龍旗九旒¶
　　　　　章夏四章章四句¶
齊夏之歌者夫人祭之所奏也<md:KR4c0088_SBCK_003-11b>¶&KR0785;&KR0785;衡笄翬翬榆翟自内而祭為君之則¶
　　　　　齊夏一章章四句¶
族夏之歌者族人酌之所奏也¶
洪源誰孕疏為江河大塊孰埏播為山阿¶
厥流浩𣻌厥勢嵯峨今君之酌慰我實多
<pb:KR4c0088_WYG_003-12a>
　　　　　族夏二章章四句¶
械夏之歌者賔旣出之所奏也¶
醴酒旣酌嘉賔旣厚牘之為奏¶
醴酒旣竭嘉賔旣恱應為之節<md:KR4c0088_SBCK_003-12a>¶醴酒旣罄嘉賔旣醒雅為之行(牘應雅三/樂器也)¶
　　　　　械夏三章章三句¶
驁夏之歌者公出入之所奏也¶
桓桓其珪衮衮其衣出作二伯天子是毗
<pb:KR4c0088_WYG_003-12b>
桓桓其珪衮衮其服入作三孤四人是福¶
　　　　驁夏二章章四句¶
　　　春秋决疑十篇¶
夫趙盾弑君莒僕殺父春秋顯書其過何則楚公¶子國
弑其君郟敖子駟弑其君僖公齊人弑其悼<md:KR4c0088_SBCK_003-12b>¶公各以疾
赴春秋皆書曰卒乎曰人之生也上有天¶地次有君父
君父可弑是無天地乃生人之犬惡¶有識之𢎞耻亦由
漢書云律母妻母之文聖人所¶不書是也趙盾反不討
<pb:KR4c0088_WYG_003-13a>
賊董狐謂為殺君莒僕以¶其寳來奔里革謂其弑父斯
二者罪名巳彰仲尼¶承彰而書耳斯三逆者弑君以疾
赴仲尼非可誣¶也據赴而書者不忍也故不忍也者耻
在其中焉¶懲在其中焉夫春秋弑君三十六其餘之逆
亦據¶赴而書耳<md:KR4c0088_SBCK_003-13a>¶夫趙孟以無辭伐國杞伯以夷禮來朝春秋皆貶¶之曰
人曰子何至其罪大者為之隱其過小者必¶以書之曰
伐國無辭專君之命也君而可專孰有¶其國得不貶之
<pb:KR4c0088_WYG_003-13b>
乎若不罪大者為之隱推亡也其¶罪小者必以書固存
也¶
夫齊荼野幕之弑事起陽生楚靈乾谿之縊禍因¶常壽
而春秋歸罪扵陳乞公子比者不其逺乎曰¶野幕之弑
罪歸陳乞陽生之罪可知矣乾谿之縊¶罪歸子比常壽
之罪可知矣春秋之㫖譬酷吏决<md:KR4c0088_SBCK_003-13b>¶獄髠鉗之刑尚猶不
捨刀鋸之戮何自而逃¶
夫齊桓救衛不書狄滅晉文召王而云狩于河陽¶曰狄
<pb:KR4c0088_WYG_003-14a>
實滅衛因桓救而獲全斯不滅矣文實召王¶因王來而
稱狩斯不召矣苟桓不能救衛文不能¶匡王必書狄滅
衛晉人召天王河陽矣故春秋之¶時滅人國者多救人
國者鮮仲尼旌其䘏患也背¶周者衆朝周者鮮仲尼旌
其勤王也夫哀八年及¶十三年公再與呉盟皆不書(八/年)
(註云不書盟耻¶呉夷十三年註/云盟不書諸侯耻之故不錄也)桓<md:KR4c0088_SBCK_003-14a>¶二年公及戎盟于唐
則書呉實華族其道夷也以¶强要盟不曰夷乎戎實夷
族其道華也以道好盟¶不曰華乎故耻而不書懲也以
<pb:KR4c0088_WYG_003-14b>
戎而書勸也¶
夫桓二年書曰宋華督弑其君與夷及其大夫孔¶父僖
十年又書曰里克殺其君卓及其大夫荀息¶夫君稱弑
也而云及者是君臣無别也弑之者罪¶臣下也夫孔父
以奪室見弑荀息以立君被誅是¶無辜之怨是以及褒
之者何自臣及君也蓋貶華¶父與里克也俾孔父之死
如與夷之死荀息之死<md:KR4c0088_SBCK_003-14b>¶如卓子之死及之者貴之也¶
夫姜氏淫奔子般夭酷魯之醜也諱之可也至如¶公有
<pb:KR4c0088_WYG_003-15a>
晉𦵏為齊所止為邾所敗皆諱之者何曰周¶之有𦵏魯
送可也如晉以盟主而臣魯諱之者諱¶乎以諸侯而事
諸侯也諸侯有過則削地有逆則夷¶宗齊魯一體諱之
者諱乎以諸侯而正扵諸侯也¶夫天下有道小國事大
國邾小國也而魯諱之者¶諱乎以大國而敗扵小國也¶
夫定六年鄭滅許男歸而哀元年又書許男與楚<md:KR4c0088_SBCK_003-15a>¶圍蔡
曰鄭實滅許而後或復之當復之時其赴不¶至扵魯故
不書耳凢國有來赴者雖小必書宋之¶六鶂退飛是也
<pb:KR4c0088_WYG_003-15b>
無來赴雖大亦闕晉之滅耿滅霍¶滅魏是也夫楚實滅
陳後復封之狄實滅衛後復¶全之斯亦詩之類是也¶
夫春秋之㫖獲君曰止誅臣曰刺殺其大夫執我¶行人
鄭棄其師隕石宋五若斯者即古史之全文¶也奚在其
筆削乎曰仲尼因魯史而修春秋是明¶不誣扵人也又
曰知我者亦以春秋罪我者亦以<md:KR4c0088_SBCK_003-15b>¶春秋其是之謂乎若
揚子之草𤣥其數則易其文¶則𤣥是也¶
夫宋襄執滕子而誣之以得罪春秋則承赴而書¶何至
<pb:KR4c0088_WYG_003-16a>
魯之君也殺者五逐者二並闕而不書苟如¶是懲惡勸
善何以的亂臣賊子何以知懼曰夫仲¶尼修春秋而依
微其㫖固有俟爾苟無丘明發决¶其奥廓通其𤣥亦赴
來而責實也非可誣也如自¶書其魯之殺逐者則魯人
攘羊仲尼證之也¶
　
　
　
<pb:KR4c0088_WYG_003-16b>
　
　
　
　
　
　
　
　文藪卷三


<pb:KR4c0088_WYG_004-1a>
欽定四庫全書
　文藪巻四　　　　　　　唐　皮日休　撰<md:KR4c0088_SBCK_004-1a>¶　　碑銘讚¶
　　　文中子碑¶　　　　咎繇碑¶
　　　首陽山碑¶　　　　春申君碑¶
　　　劉棗强碑¶　　　　汴河銘¶
　　　藍田關銘<md:KR4c0088_SBCK_004-1b>¶　　　　隋鼎銘¶
　　　新城三老董公讚¶　易商君列傳讚
<pb:KR4c0088_WYG_004-1b>
　　　　文中子碑¶
天不能言隂隲乎民民不可縱是生聖人聖人之¶道徳
與命符是為堯舜性與命乖是為孔顔噫仲¶尼之化不
及扵一國而被扵天下不治扵一時而¶霈扵萬世非删
詩書定禮樂贊易道修春秋乎故¶孟子疊踵孔聖而贊
其道夐乎千世而可繼孟氏<md:KR4c0088_SBCK_004-2a>¶者復何人哉文中子王氏
諱通生于陳隋之間以¶亂世不仕退扵汾晉序述六經
敷為中說以行教¶于門人夫仲尼删詩書定禮樂贊易
<pb:KR4c0088_WYG_004-2a>
道修春秋先¶生則有禮論二十五篇續詩三百六十篇
元經三¶十一篇易贊七十篇孟子之門人有髙弟者公
孫¶丑萬章焉先生則有薛収李靖魏徴李勣杜如晦¶房
𤣥齡孟子之門人鬱鬱扵亂世先生之門人赫¶赫于盛
時較其道與孔孟豈徒然哉設先生生于¶孔聖世余恐
不在游夏亞况七十子歟惜乎徳與<md:KR4c0088_SBCK_004-2b>¶命乖不及覩吾唐
受命而殁苟唐得而用之貞觀¶之治不在扵房杜禇魏
矣後先生二百五十餘嵗¶生曰皮日休嗜先生道業先
<pb:KR4c0088_WYG_004-2b>
生文因讀文中子後¶序尚闕于贊述想先生封隧在所
因為銘曰¶大道不明天地淪精俟物聖教乃出先生百
氏黜¶迹六藝騰英道符真宰用失阿衡先生門人為唐¶
之禎差肩明哲接武名卿未逾一紀致我太平先¶生之
功莫之與京¶
　　　　咎繇碑<md:KR4c0088_SBCK_004-3a>¶噫諄諄之命必歸于徳盛者出不徒然上應運次¶命代
苟非相者數十祀翼出扵一時者其運與命¶彼失此得
<pb:KR4c0088_WYG_004-3a>
彼得此失咸在乎諄諄之命焉奚在歸¶乎徳也夫帝摯
之徳不盛于堯堯而得焉十六族¶之徳不盛于舜舜而
得焉至于咎繇徳齊于舜禹¶道超乎稷啓禹薦于天不
命而殁則諄諄之命奚¶歸乎嗚呼天何為哉不付咎繇
之命者將欲空受¶天下哉未必獨死咎繇也設咎繇得
天下其暮必¶薦益益得天下其暮之薦必有其人自咎
繇之降<md:KR4c0088_SBCK_004-3b>¶空授之主其暴民黷天者可忍言也哉太史公
曰¶禹封咎繇之後于英六五年春日休自淝陵之江¶左
<pb:KR4c0088_WYG_004-3b>
道出英六城下因求遺實厥祀存焉乃絓馬于¶古木再
拜于廟庭退而碑之請樅陽小尹刋于壁¶銘曰¶
惟天降聖不錫厥命一篇帝謨百王之鏡禹有奚¶遏薦
之不定啓有令徳受之而正巳矣何傷明徳¶逾盛¶
　　　　首陽山碑<md:KR4c0088_SBCK_004-4a>¶天必從道道不由天其曰人乎哉大聖應千百年¶之運
仁發扵祥義動扵瑞上聖帝也次素王也莫¶不應乎天
地亘乎日月動乎鬼神或有守道以介¶死秉志以窮生
<pb:KR4c0088_WYG_004-4a>
確然金石不足為其貞澹然氷玉¶不足為其潔非自上
古聖人不以動其心况當萬¶世富貴之士哉斯自信乎
道天地不可得而應者¶也嗚呼夷齊之志甞以神農虞
夏形扵言由是觀之¶豈有意扵文武哉然跡其歸周不
從諫而死彼當¶求西伯也而得武王也不曰得人乎旣
得仁而仁<md:KR4c0088_SBCK_004-4b>¶不取其諫則夷齊死之宜矣太史公以其餓
死責¶乎天嗚呼若夷齊之行可謂道不由天者乎如不¶
得人而餓死天可責也苟夷齊以殷亂可乎而臣¶扵周
<pb:KR4c0088_WYG_004-4b>
則周召之列矣奚有首陽之阨乎若夷齊者¶自信其道
天不可得而應者也天尚不可應况扵¶人乎况扵鬼神
乎¶
　　　　春申君碑¶
士以知巳委用扵人報其用者術苟不王要在强¶其國
尊其君也上可以霸略次可以忠烈無王術<md:KR4c0088_SBCK_004-5a>¶而有霸略
者可以勝人國無霸略而有忠烈者亦¶足以勝人國春
申君之道復何如哉憂荆不勝以¶身市竒計不曰忠乎
<pb:KR4c0088_WYG_004-5a>
荆太子旣去歇孤在秦其信¶刑待祻若自屠以當餧虎
不曰烈乎然徙都扵壽¶春失鄧塞之固去方城之險捨
江漢之利其為謀¶巳下矣猶死以呉為宫室以魯為封
疆春申之力¶哉當斯時也苟任荀卿之術廣聖深道用
之朞月¶荆可王矣卒以猜去士以謗免賢扵戲儒術之
道¶其奥藏天地其明燭鬼神春申且不悟况李園之<md:KR4c0088_SBCK_004-5b>¶隂
謀豈易悟哉豈易悟哉¶
　　　　劉棗强碑
<pb:KR4c0088_WYG_004-5b>
歌詩之風蕩來久矣大抵䘮于南朝壊于陳叔寳¶然今
之業是者苟不能求古扵建安即江左矣苟¶不能求麗
扵江左即南朝矣或過為豔傷麗病者¶即南朝之罪人
也吾唐來有是業者言出天地外思¶出鬼神表讀之則
神馳八極測之則心懐四溟磊¶磊落落真非世間語者
有李太白百嵗有是業者¶彫金篆玉牢竒籠怪百鍜為
字千鍊成句雖不在<md:KR4c0088_SBCK_004-6a>¶躅太白亦後來之佳作也有與李
賀同時有劉棗¶强焉先生姓劉氏名言史不詳其鄉里
<pb:KR4c0088_WYG_004-6a>
所有歌詩¶千首其美麗恢贍自賀外世莫得比王武俊
之節¶制鎮兾也先生造之武俊性雄徤頗好詞藝一見¶
先生遂加異敬將署之賔位先生辭免武俊善騎¶射載
先生以貳乗逞其藝扵野武俊先騎驚雙鴨¶起扵蒲稗
間武俊控弦弦不再發雙鴨聫斃扵地¶武俊歡甚命先
生曰某之伎如是先生之詞如是¶可謂文武之㑹矣何
不立一言以讚邪先生由是<md:KR4c0088_SBCK_004-6b>¶馬上草射鴨歌以示武俊
議者以為禰正平鸚鵡¶賦之類也武俊益重先生由是
<pb:KR4c0088_WYG_004-6b>
奏請官先生詔授¶棗强縣令先生辭疾不就世重之曰
劉棗强亦如¶范萊蕪之類焉故相國隴西公夷簡之節
度漢南¶也少與先生游且思以見命列將以襄之髹器
千¶事賂武俊以請先生武俊許之先生由是為漢南¶相
府賔冠隴西公日與之為笔宴其獻酬之歌詩¶大播于
當時隴西公從事或曰以某下走之才誠¶不足汚辱重
地劉棗强至衆必以公賔劉扵幕吏<md:KR4c0088_SBCK_004-7a>¶之上何散之如是
公曰愚非惜幕間一足地不容¶劉也然視其狀有不足
<pb:KR4c0088_WYG_004-7a>
稱者諸公視某與劉分豈¶有間然哉反為之惜其壽爾
後不得巳問先生¶所欲為先生曰司功掾甚閑或可承
闕相國由是¶掾之雖居官曹宴見與從事儀埒後從事
又曰劉¶棗强縱不容在賔署承乏扵掾曹詘矣奚不䟽
整¶其秩相國不得巳而表奏焉詔下之日先生不恙¶而
卒相國哀之慟曰果然正掾曹煞吾愛客𦵏之¶有加等
墳去襄陽郭五里曰栁子關後先生數十<md:KR4c0088_SBCK_004-7b>¶嵗日休始以
鄙文稱于襄陽襄陽邑人劉永高士也甞¶述先生之道
<pb:KR4c0088_WYG_004-7b>
業甞咏先生之歌詩且歎曰襄之人¶只知有孟浩然墓
不知有先生墓恐百嵗之後埋¶滅而不聞與荆棘凡骨
溷吾子之文吾當刋焉日¶休曰存旣摭實録之何愧嗚
呼先生之官卑不稱¶其徳宜加私謚然棗强之號世巳
美矣故不加焉¶是為劉棗强碑銘曰¶
巳矣先生禄不厚矣彼蒼不誠位旣過扵趙壹兮¶才又
逾扵禰衡旣當時之有道兮非殁世而無名<md:KR4c0088_SBCK_004-8a>¶嗚呼襄陽
之西墳高三尺而不樹者先生之故¶塋
<pb:KR4c0088_WYG_004-8a>
　　　　汴河銘¶
夫垂後以徳者當時逸而後時美垂後以功者當¶時勞
而後時利若然者守道之主唯恐徳不美後¶時逸扵已
民也夸力之主唯恐功不及當時勞扵¶巳民也故天下
也不逸不足守不勞不可去致其¶利害生扵賢愚之主
自古然耶則隋之䟽淇汴鑿¶太行在隋之民不勝其害
也在唐之民不勝其利<md:KR4c0088_SBCK_004-8b>¶也今自九河外復有淇汴北通
涿郡之漁商南運¶江都之轉輸其為利也博哉不勞一
<pb:KR4c0088_WYG_004-8b>
夫之荷畚一¶卒之鑿險而先功巍巍得非天假暴隋成
我大利¶哉尚恐國家有淇汴太行之役因獻纎誡是為
汴¶河銘¶
惟河濔濔循禹之軌厥有暴隋鑿通津泗晝泣疲¶民夜
哭溺鬼似赭流川如松貫地龍舟未故江都¶已弑陳迹
空存逝波不上在隋則害在唐則利嗚¶呼聖王守此而
巳<md:KR4c0088_SBCK_004-9a>¶　　　　藍田關銘
<pb:KR4c0088_WYG_004-9a>
六年皮子副諸侯貢士之薦入京程至藍田關覩¶山形
關勢廻抱于天秀欲染眸危將驚魄噫將造¶物者心是
而加力邪不然者何壯觀若斯之盛也¶易曰王公設險
以守其國信矣哉若為天下之樞¶機萬世之閫閾者非
兹關而莫守也因陳其規是¶為藍田關銘天鋪唐業地
造唐關千巖作鏁萬嶂為栓難圖其¶形莫狀其秀雙扉
未開天地如斗軋然晝啓人流<md:KR4c0088_SBCK_004-9b>¶如濟似畫秦圖鋪扵馬
底嶮不可侵唯王之心矧¶夫兹關獨可規臨
<pb:KR4c0088_WYG_004-9b>
　　　　隋鼎銘¶
隋氏有鼎其器非古以詐為金以賊為鑄以虐火¶煎四
海以毒氣蒸九土天假唐力杠之仁地以澤¶撲虐火以
徳銷毒氣旣折其足又齧其耳噫戲聖¶王無畜兹器¶
　　　　新城三老董公讚(并序/)¶
在漢之取天下也三傑而巳矣蕭何苦民力以給<md:KR4c0088_SBCK_004-10a>¶兵韓
信殺民命以騁戰功留侯設詭策以離秦項¶當其時未
聞仁義說于君者而董公乃諭之以䘮¶義帝至使天下
<pb:KR4c0088_WYG_004-10a>
宗漢者為其䘮義帝也夫漢祖以¶曹參雖有攻城野戰
之功不如蕭何也信矣焉至¶于苦民力殺民命設詭䇿
反不若董公之功也哉¶如高祖為天子以公為師友行
其道扵時其利可¶知矣公之道巳行扵漢而不覩封賞
之禮又當時¶史氏無一字以襃者因為讚以旌之¶
項氏狂攘賊我懐王天命未的孰存與亡皤皤董<md:KR4c0088_SBCK_004-10b>¶公一
言漢昌一人弑君天下皆傷一人哭君天下¶皆䘮項由
是弱漢由是强扶義而征可知軒黄唱¶仁而戰可知武
<pb:KR4c0088_WYG_004-10b>
湯用于天道折彼雄鋩繄公之道¶與漢而光¶
　　　　易商君列傳讚(并序/)¶
商君者用扵孝公制其法而秦給御其謀而魏敗¶(缺/)封
邑未居轘刑以及嗚呼商君之匡秦雖不必盡¶是然亦
至矣太史貶之過實非以欺公子卬刑公¶孫䖍拒杜摰
之說者乎然有一是亦足救斯非也<md:KR4c0088_SBCK_004-11a>¶余悲商君忠而受
刑因重述其行事以讚曰¶
商君之于孝公也一二見孝公不悟其說非皇王¶之道
<pb:KR4c0088_WYG_004-11a>
行之難不及其身者乎斯公之罪也在商君¶有心扵是
道不亦多乎當商君一二說孝公行之¶商君必為阿衡
矣嗚呼卒以竒令特用自䝉扵僇¶悲夫<md:KR4c0088_SBCK_004-11b>¶　
　
　
　
　
<pb:KR4c0088_WYG_004-11b>
　
　
　
　
　
　
　
　文藪巻四


<pb:KR4c0088_WYG_005-1a>
欽定四庫全書
　文藪巻五　　　　　　唐　皮日休　撰<md:KR4c0088_SBCK_005-1a>¶　　文論頌序¶
　　　補大戴禮祭法文¶　祀瘧癘文¶
　　　晉文公取陽樊論¶　秦穆謚繆論¶
　　　漢斬丁公論¶　　　周昌相趙論¶
　　　陵母頌<md:KR4c0088_SBCK_005-1b>¶　　　　非沈約齊紀論¶
　　　正沈約評詩¶　　　補泓戰語
<pb:KR4c0088_WYG_005-1b>
　　　獨行¶　　　　　法言後序¶
　　　　補大戴禮祭法文¶
祭法曰法施扵人則祀之咎繇作帝謨為士師其¶道參
乎舜禹不曰法施扵人乎何祀典之闕哉祭¶法曰能禦
大災則祀之堯舜之世山林蕃鳥獸暴<md:KR4c0088_SBCK_005-2a>¶益作虞也山林
疎鳥獸鮮人民安不曰能禦大災¶乎何祀典之闕哉祭
法曰以勞定國則祀之昔者¶周公輔武以寧殷亂佐成
而立周業制禮樂立明¶堂不曰以勞定國乎何祀典之
<pb:KR4c0088_WYG_005-2a>
闕哉如以咎繇伯¶益之功小于舜禹不在祀典則契為
司徒而民成¶咎繇也冥勤其官而水死伯益也如以聖
人制禮¶自有七廟不合列在祀典則文王以文治武王
以¶武功周公也如皆以功烈列扵民者則吾之先師¶仲
尼邁徳扵百王垂化扵萬世孰不若契為司徒<md:KR4c0088_SBCK_005-2b>¶冥勤其
官也哉日休懼聖人之文將亂而墜敢叅¶補而附之文
曰咎繇能平其法以位終益能立其¶功以讓禹政周公
以文化仲尼以徳成非此族也¶不在祀典
<pb:KR4c0088_WYG_005-2b>
　　　　祀瘧癘文¶
昔夏后氏鑄鼎象物使民知神姦或魑魅之外¶魍魎之
餘匿天命竊帝威不見形于鼎上者自夏¶后氏去繼為
禍扵人間被之者始若處氷鑑復¶若落炎井眩瞀熒惑
視之累形聽音重聲骨節<md:KR4c0088_SBCK_005-3a>¶殆重如山已傾始或醒時奪
人之情䘮人之精兀若木¶偶昏如宿酲噫或飲食不節
哀樂失所病于人者¶上則湯劑次則礦艾愈矣凡在是
病者人也又非¶天也湯劑不可理礦艾不可攻嗚呼癘
<pb:KR4c0088_WYG_005-3a>
之能禍人¶是必有知也旣有知奚不効神為聰明正直
不加¶祟扵君子焉遂為文祀而逐之曰¶
癘乎癘乎有事君不盡節事親不盡孝出為叛臣¶入為
逆子天未降刑尚或竊生爾宜癘之有專禄¶恃威僣物
行機上弄國權下戲民命天未降刑尚<md:KR4c0088_SBCK_005-3b>¶或竊生爾宜癘
之有賣交取禄諂交結族一言不¶善禍發如鏃天未降
刑尚或竊生爾宜癘之美曼¶之色媚扵君側巧笑未足
巳亡于國天未降刑尚¶或竊生爾宜癘之柔佞之言惑
<pb:KR4c0088_WYG_005-3b>
于君前委順未足¶國歩移焉天未降刑尚或竊生爾宜
癘之四星之¶位奉于紫宸蕭墻禍起帝座䝉塵天未降
刑¶尚或竊生爾宜癘之見災幸久聞禍樂成含羞冐¶貴
忍垢貪榮天未降刑尚或竊生爾宜癘之癘乎¶癘乎爾
目不盲爾耳不聾如向來所陳奚不禍扵<md:KR4c0088_SBCK_005-4a>¶其躬仁者必
有厄義者必有窮見仁義而勿癘遇¶姦佞而肆凶非唯
去乎物患抑亦代乎天功癘乎¶癘乎苟依吾言而若是
吾將逹爾扵帝聦
<pb:KR4c0088_WYG_005-4a>
　　　　晉文公取陽樊論¶
三代之賞臣下以爵不以位不以器迨夫後世君¶弱臣
侈撥去古法能立一功者先伺君地焉能立¶一勲者先
窺君器焉猶是扵晉有三桓扵齊有田¶常扵楚有白公
是賞過有僣生焉甚者奪主從來¶尚矣且姬之列侯守
其本封勝其主爵錫之以鈇<md:KR4c0088_SBCK_005-4b>¶鉞分之以鍾彛休慼其民
生殺扵國其貴巳極矣¶遇天下無事則行其徳化奉其
貢軄居則待乎廵¶狩行則赴扵㑹同遇天下有事則申
<pb:KR4c0088_WYG_005-4b>
之以鐘鼓行¶之以征伐上以定王室下以正諸侯真侯
伯之軄¶業也是常節也苟周天子有賜宜以徳讓之豈
當¶更受其地也苟讓不獲聽受之者其爵可也其器¶可
也且天子之地方千里則不足以待諸侯諸侯¶之地旣
侵天子之甸由削枝者必反乎榦剸肉者¶必至乎骨何
者勢使之然也如晉文旣定襄王于<md:KR4c0088_SBCK_005-5a>¶郟鄏王勞之以地
陽人不服晉侯圍之乃辱其宗¶祊苦其人民虐其甥舅
嗚呼晉文其亦不仁矣是晉文¶雖有入天子之功而有
<pb:KR4c0088_WYG_005-5a>
凌天子之威也當王之賜¶宜讓曰臣重耳以眇眇之徳
處專征之任遇翟㓂¶肆虐天王少違宗廟臣敢興下國
之師殺兇臣定¶王室乃臣之常也不足賞也苟天王特
念小伐不¶寘諸刑列唐叔之祚獲臣有奉為賞厚矣苟
以畿¶内之地為臣之邑是上濫其賜下僣其受也雖天¶
王之薦寵臣其若宗廟之靈百姓之心後世之罪<md:KR4c0088_SBCK_005-5b>¶何而
晉文曽不是讓又請隧焉豈内輕衰周之凌¶遅外恃諸
侯之强盛而為邪殊不知周王之尚守¶乎典禮也且王
<pb:KR4c0088_WYG_005-5b>
曰昔我先王之有天下也規方萬¶里焉以為甸服以供
上帝山川百神之祀以備百¶姓兆民之用且王之所賜
田皆在周甸也王明知¶在甸内與乎晉者是力不能制
晉也如力足制晉¶肯以規方千里之内地與夫諸侯哉
是王之語晉¶侯以規方千里者譏其受地也文公不悟
卒而受¶之嗚呼文公之霸也有召君之譏請隧之僣不
為<md:KR4c0088_SBCK_005-6a>¶甚矣甚者在陽樊也¶
　　　　秦穆諡繆論
<pb:KR4c0088_WYG_005-6a>
聖人務安民不先置不仁以見其仁焉不先用不¶徳以
見其徳焉苟如是是見危者巳墜而欲援觀鬭¶者將死
而方救噫其亦不仁矣以高辛之仁化用¶一摯摯之不
善天下之民捕堯以為君以唐堯之¶仁化用一鮌鮌之
不績天下之民譟禹以為功夫¶如是摯之與鮌是高辛
唐堯誠用之也非先置也¶推其誠而用之人民尚陪之
如是况先置者邪當<md:KR4c0088_SBCK_005-6b>¶晉獻孋姬之亂後奚齊卓子之死
餘重耳在翟夷¶吾居秦以秦穆之力制翟而安晉其能
<pb:KR4c0088_WYG_005-6b>
必矣夫重¶耳之賢也天下知之又其從者足以相人國
如先¶立之必能誅亂公子去暴大夫翼徳扵成周宣化¶
扵汾晉而穆公乃取公子摯之言乃先置夷吾是¶為惠
公公之入也背内外之賂誅本立之臣烝先¶父之室故
生民興誦死者無報卒身獲于秦而子¶殺扵晉嗚呼致
是也非晉人之罪秦人之罪也夫¶摯立八年不善而去
鮌用三載弗績而誅况晉惠<md:KR4c0088_SBCK_005-7a>¶公之在位作宗廟之蠧蝎
為社稷之稂莠一立十¶五年其為害也大矣今之學者
<pb:KR4c0088_WYG_005-7a>
以秦穆為繆尚疑¶其謚得斯文也可以謚繆為定¶
　　　　漢斬丁公論¶
忠之為稱也蓋欲委身以事主不以猜悞貳其心¶不以
辯說貳其心不以疑懼貳其心者也上有過¶諍扵公不
揚名扵私豈猜悞之足入乎上有忌愈¶乎進不愈乎退
豈辯說之足入乎上有間(去/)懼乎心不懼乎¶事豈疑懼
之足入乎夫苟禄恡生而仕者上有過<md:KR4c0088_SBCK_005-7b>¶言未息而懼乎
誅諫未再而去乎位自以得古人¶三諫不從之義然幸
<pb:KR4c0088_WYG_005-7b>
其生貪其禄是猜悞而貳其¶心也上有忌必姦于心機
媚于聲氣不思巳之不¶聦而謂上之受謗不思道有未
可而謂辯之足¶從必從辯而去是辯說貳其心者也上
有間必佞¶彼愛取乎厚也必謟彼倖求其捨也有愛不
可佞¶倖不可諂即苟而巳矣是疑懼貳其心者也嗚呼¶
劉項之作也淮隂不以猜悞而去項乎淮南不以¶疑懼
而去項乎曲逆不以辯說而去項乎去彼而<md:KR4c0088_SBCK_005-8a>¶就此果謂
忠乎果謂不忠乎是利則存不利則亡¶者也則丁公臨
<pb:KR4c0088_WYG_005-8a>
敵捨敵無殺誠惻隱之仁者豈有¶猜悞辯說疑懼者耶
有利則存不利則亡者耶與¶其不忠則彼三侯者未可
免鼎鑊之誅刀鋸之刑¶也是高祖斬之果不為當噫漢
之初立未為無人¶丁公就刑未聞有一言而戾者將固
之命也悲¶夫¶
　　　　周昌相趙論¶
夫剛柔之分在乎性得失之機繫乎用苟剛暴則<md:KR4c0088_SBCK_005-8b>¶勝柔
柔久則勝剛物之常理也或用之以剛處柔¶以柔處剛
<pb:KR4c0088_WYG_005-8b>
其機必得矣如以剛處剛以柔處柔其¶機必失矣周昌
之性剛也吕后之性剛也漢祖以¶百嵗後以趙王如意
為憂故輟昌相趙嗚呼漢高¶之意非逞志扵一時納慮
扵一諫而相昌乎不然¶何其用之失也如以昌之剛足
固趙國則趙之兵¶甲能當漢乎是不可一也如以昌之
剛足固趙王¶吕氏之徴王特一郵夫之力耳不可二也
如以昌之¶節足以存趙不過乎死死則趙王旣徴耳是
不可<md:KR4c0088_SBCK_005-9a>¶三也卒使百嵗之後如意寃僇周昌憤死惜哉漢
<pb:KR4c0088_WYG_005-9a>
祖未崩前以周勃統南軍以昌領北軍以陳平為¶謀主
則吕后之令産禄之謀不能當臨大難而不¶廻秉大節
而不墜者也苟使握軍政執相權昌能¶之其奈乎誤用¶
　　　　陵母頌¶
孔父稱唯小人與女子為難養也夫女子之忠貞¶義烈
或聞于一時小人之姦詐暴亂不忘扵一息¶使千百女
子如小人姦詐暴亂者有矣使千百小<md:KR4c0088_SBCK_005-9b>¶人如女子忠貞
義烈者未之有也則安國侯之母¶也不以項强而劉弱
<pb:KR4c0088_WYG_005-9b>
俾子事項不以子背君而别¶事而有忿色對暴君而抗
大節捨其生而踐死地¶嗚呼春秋書解楊致晉君之命
漢史稱周苛拒項¶籍之爵方諸陵母誠未為忠何者男
子少服教壯¶行義忠義貞烈雖死不辱鼎鑊在前而不
懼鑕笮¶被體而無怨乃男子之常事也至夫女子少隱
帷¶薄壯執箕箒豈甞熟扵忠貞義烈哉是女子之¶有是
者由百物之有瑞者矣豈易為哉豈易為哉<md:KR4c0088_SBCK_005-10a>¶　　　　非沈約齊紀論
<pb:KR4c0088_WYG_005-10a>
沈約作齊紀論云太廟四時之祭各以平生所嗜¶饗之
漢明帝夢光烈皇后明旦車駕至廟躬拂帷¶幄親易粉
澤前史以為美談此亦先代之舊典也¶日休曰薦饗之
儀籩豆之數聖人之制定矣苟非¶通如周孔不相㳂襲
者謂時有人乎無其人制之¶謂乎非也宜矣修其書不
正而反贊之謂乎妄也¶又宜矣夫屈到嗜艾屈建薦之
為乎合禮曾晳嗜¶羊棗曾子不食之謂乎不忍一隅之
國禮文不備<md:KR4c0088_SBCK_005-10b>¶宜哉約以方之漢明大孝過矣
<pb:KR4c0088_WYG_005-10b>
　　　　正沈約評詩¶
周詩曰駟騵彭彭注曰駟馬白腹曰騵議者言上¶周下
殷沈約又云騵者葢三家之色相勝又示周¶殷相代也
日休曰天之命也必以二徳則文王自¶信矣何為不受
殷禪哉詩曰文王受命作周又曰文¶王有明徳俾其率
天下之義師取一隅之凶主南¶面扵殷其能昭昭矣然
非人事不可也天時未可¶也豈不可謂殷之賢人尚衆
兾匡紂而易政也豈<md:KR4c0088_SBCK_005-11a>¶能以駟騵之色示乎代殷哉嗚呼
<pb:KR4c0088_WYG_005-11a>
禪代之事符于¶天命必不可以駟騵之色勝之也謂堯
之運為火¶歟則車服一當從其色則堯不當乗白馬冠
黄収¶衣純衣也故聖人繼運以徳受禪以仁如以馬之¶
色示于代殷則吾以聖人用于左道矣或曰若然¶者奚
著曰毛公悞箋沈約過釋¶
　　　　補泓戰語¶
宋襄公伐鄭楚伐宋而救鄭與楚㑹泓戰旣濟未¶陣司
馬子魚請擊之公不以戰卒敗而退公羊氏<md:KR4c0088_SBCK_005-11b>¶以為文王
<pb:KR4c0088_WYG_005-11b>
之戰亦不過此日休補其文曰聖人制¶民患其力不可
禁也設法以刑之患刑之不可止¶也用武以兵之兵之
旣出也民秉之為格殺執之¶為攻殘故聖人施金鼓以
節之用羽旄以飾之為¶蒐狩以教之自三代以降春秋
之時禮樂之征弛¶掩襲之弊廣窮其力者譬角觝者争
其勝負並驅¶者競其先後胡為仁讓哉文王聖人之至
也雖以¶徳化未聞不兵而獲者然則伐犬夷征密須敗
耆¶國伐崇侯虎襄公始戰齊而納孝公次及于泓則<md:KR4c0088_SBCK_005-12a>¶云
<pb:KR4c0088_WYG_005-12a>
不禽二毛不以阻隘夫聖人之愛民也班白不¶提挈又
云一夫不獲其所豈能區區扵死地决其¶勝扵人命哉
較其戰也文王不為也噫公羊氏違¶邱明之㫖為文王
之戰亦不過扵此罪也¶
　　　　獨行¶
士有潔其處介其止扵世者行以古聖人止以古¶聖人
不顧今之是非不随衆之毁譽雖必不合扵¶禄利適乎
道而巳矣要以今是我之非我非今之¶是彼知扵我者
<pb:KR4c0088_WYG_005-12b>
聞毁適足譽不知我者聞譽適足<md:KR4c0088_SBCK_005-12b>¶毁昩然不顧其是非
毁譽者用之嗚呼士之道得¶不顧其是非毁譽者用之
則天下之治不啻半扵¶淳古矣今之所譽者處以古聖
人以今逹者聞是¶則進聞非則退有愛者聞毁而疎之
有不合者聞¶譽而洽之故道不加扵世業鮮異扵衆則
其人貿¶貿扵禄利嗤嗤扵朝廷望天下之治不啻扵淳
古¶也難矣哉¶
　　　　法言後序
<pb:KR4c0088_WYG_005-13a>
法言孝至之篇曰周公以來未有漢公之懿者說者<md:KR4c0088_SBCK_005-13a>¶以
為揚子遜偽新之美又以為稱其居攝之前云¶嗚呼日
月豈卒能遜莽乎未若無阿衡之稱也噫¶旣有其文不
能無其論吾得之矣在美新之文乎¶則雄之道扵兹疵
也<md:KR4c0088_SBCK_005-13b>¶　
　
　
<pb:KR4c0088_WYG_005-13b>
　
　
　
　
　
　
　
　文藪巻五


<pb:KR4c0088_WYG_006-1a>
欽定四庫全書
　文藪巻六　　　　　　唐　皮日休　撰<md:KR4c0088_SBCK_006-1a>¶　　箴¶
　　　六箴序¶　　　　　心箴¶
　　　口箴¶　　　　　耳箴¶
　　　目箴¶　　　　　手箴¶
　　　足箴<md:KR4c0088_SBCK_006-1b>¶　　　　　動箴¶
　　　静箴¶　　　　　酒箴(并序/)
<pb:KR4c0088_WYG_006-1b>
　　　食箴(并序/)¶
　　　　六箴序¶
皮子甞謂心為巳帝耳目為輔相四支為諸侯巳¶帝苟
不徳則輔相叛諸侯亂古之人失天下䘮家¶國者良由
是也帝身且不徳能帝天下乎能主家¶國乎因為心口
耳目手足箴書之于紳安不忘危<md:KR4c0088_SBCK_006-2a>¶慎不忘節窮不忘操
貴不忘道行古人之事有如¶符節者其在六箴乎¶
　　　　心箴
<pb:KR4c0088_WYG_006-2a>
大化之精孕之曰人大純之靈形之曰心心由是¶君身
由是臣中旣齟齬外乃紛綸耳厭聞義目惡¶覩仁手持
亂柄足踐禍門舜為天子舜不得尊其¶不尊者與心為
臣紂為天子紂乃得尊其得尊者¶與心為君天子之外
復有尊者乃舜之心將舜之¶身天子之外復有卑者乃
紂之心將紂之身危乎<md:KR4c0088_SBCK_006-2b>¶惕哉臣之諫君輔相不明諸侯
不賔君為穢壤臣¶為賊塵未及于斯良可自勤嗚呼吾
君無忽兹文
<pb:KR4c0088_WYG_006-2b>
　　　　口箴¶
古銘金人謂無多言忽有所發不可不論旣有所¶論復
謂多言中庸之士由兹保身吾謂斯銘未足¶以珍出為
忠臣言則及君入為孝子言則及親非¶君與親則宜黙
云謗訕之言出如奫淪一息之波¶流于無垠猜毁之言
出如鈞天鈞天之樂聞于無¶聞佞媚之言出如絲棼一
入于人治亂不分間諜<md:KR4c0088_SBCK_006-3a>¶之言出如鷹鸇鷹鸇之迅一舉
凌天無嗜于酒酒¶能亂國無嗜于味味能敗徳以道為
<pb:KR4c0088_WYG_006-3a>
飲以文為食¶成吾之名繄乃勉力¶
　　　　耳箴¶
聽扵無聽黙黙𤣥性聞扵無聞洋洋化源勿恃己¶善不
服人仁勿矜巳藝不敬人文勿躭鄭聲其亂¶乃神勿信
美談其殛乃身聽悞多害聽妄多敗近¶賢則聦近愚則
聵堯居九重聽在民耳故得大舜¶授彼神器勿聽他富
熒惑乃志勿聞他貴隳壊乃<md:KR4c0088_SBCK_006-3b>¶義慎正今非慎明古是捨
是何適古樂而巳
<pb:KR4c0088_WYG_006-3b>
　　　　目箴¶
愧爾暸然為吾所視高覩古人有如隣里勿分秋¶毫分
于邦理勿視邦祲視于人紀惟書有色艶于¶西子惟文
有華秀于百卉見彼之倨汚甚塗炭見¶彼之賢綿甚葛
藟勿顧厲階紊吾大志勿視怨府¶損吾高義入吾明者
何人而巳古之忠臣古之孝¶子上立大業中光信史苟
不善是&KR0008;蝝之類¶
　　　　手箴<md:KR4c0088_SBCK_006-4a>¶
<pb:KR4c0088_WYG_006-4a>
惟爾之指屈伸由巳勿執亂權勿樹賊子勿秉非¶道勿
持非理勿擠孤危勿授姦宄慎握吾操俾直¶扵矢慎伏
吾心俾平如砥剪惡如草颺姦如粃為¶而不矜作而不
恃智如公倕勿為小巧機如偃師¶勿為竒伎身高道端
毫直國史敬之戒之俟為天¶吏¶
　　　　足箴¶
惟爾跰跰為吾所先居必宅地行必依賢勿踐亂¶階勿
履利門勿蹈怨府勿躡禍源鳯皇乃禽不棲<md:KR4c0088_SBCK_006-4b>¶凡木騶虞
<pb:KR4c0088_WYG_006-4b>
乃獸不踐生物唯爾棲踐保兹無忽¶
　　　　動箴¶
動生扵欲行生扵為欲則不妄為則不疑吾道未¶䘮于
何不之勿生季世有爵必危勿居亂國有禄¶必尸住無
市怨去無取嗤迹無顯露名無求知聲¶無取猜譽無致
疑坦道如砥履過蒺藜四海如家¶去劇縶維日慎一日
言兹在兹¶
　　　　静箴
<pb:KR4c0088_WYG_006-5a>
冥冥黙黙惟道之域處不違仁居無悖德勿欺孩<md:KR4c0088_SBCK_006-5a>¶孺衣
冠失則勿慢皂𨽻語言成隙深山雖樂豺狼¶爾殛深林
雖安虺蜴爾螫居不必野唯性之寂止¶不必廣唯心之
適勿慠乎名要于聘帛勿矯于節¶取乎禄食躬雖日安
若敵鋒鏑味雖以甘若含氷¶蘖成吾高風唯静之力¶
　　　　酒箴(并序/)¶
皮子性嗜酒雖行止窮㤗非酒不能適居襄陽之¶鹿門
山以山稅之餘繼日而釀終年荒醉自戲曰¶醉士居襄
<pb:KR4c0088_WYG_006-5b>
陽之洞湖以舶䑿載醇酎一甔徃來湖<md:KR4c0088_SBCK_006-5b>¶上遇興將酌因
自諧曰醉民於戲吾性至荒而嗜¶扵此其亦為聖哲之
罪人也又自戲曰醉士自諧¶曰醉民將天地至廣不能
容醉士醉民哉又何必¶厠絲竹之筵粉黛之座也襄陽
元侯聞醉士醉民¶之稱也訂皮子曰子躭飲之性扵喧
静豈異耶皮¶子曰酒之道豈止扵充口腹樂悲歡而巳
哉甚則¶化上為淫溺化下為酗禍是以聖人節之以酬
酢¶諭之以誥訓然尚有上為滛溺所化化為亡國下¶為
<pb:KR4c0088_WYG_006-6a>
酗禍所化化為殺身且不見前世之飲禍耶路<md:KR4c0088_SBCK_006-6a>¶鄷舒有
五罪其一嗜酒為晉所殺慶封易内而躭¶飲則國朝遷
鄭伯窟室而躭飲終犇扵駟氏之甲¶欒髙嗜酒而信内
卒敗扵陳鮑氏衛侯飲于籍圃¶卒為大夫所惡嗚呼吾
不賢者性實嗜酒尚懼為¶鄷舒之僇過此吾不為也又
焉能俾喧為静乎俾¶静為喧乎不為静中淫溺乎不為
酗禍之波乎旣¶淫溺酗禍作扵心得不為慶封乎鄭伯
乎欒髙乎¶蓋中性不能自節因箴以自符箴曰
<pb:KR4c0088_WYG_006-6b>
酒之所樂樂其全真寧能我醉不醉扵人<md:KR4c0088_SBCK_006-6b>¶　　　　食箴(并序/)¶
皮子少且賤至扵食自甘粢糲而巳未甞食扵鄉¶里食
扵親戚食扵州鄙有鄧邑大夫饗皮子之名¶曾未相贄
具厚羞以賔之皮子辭大夫許之曰子¶自甘粢糲則可
矣扵鄉里親戚州鄙何有皮子曰¶一㮎之食至鮮矣苟
專其味必不能自抑旣不能¶自抑日須豐其羞旣日須
豐其羞則貧也不能無¶不足因是妄求苟欲之心生窮
<pb:KR4c0088_WYG_006-7a>
貪極嗜之名生且¶大夫不見前世之味禍乎故羊斟不
及華元受其<md:KR4c0088_SBCK_006-7a>¶謀黿羮不均子家肆其禍熊蹯不熟殺宰
夫而趙¶穿弑雙雞易鶩饋子雅而慶舍死嗚呼吾不仁¶
者乎誠頼其用所欲不可求所嗜不可得方自甘¶粢糲
而巳使我生扵鍾鼎之家膏粱之門日縱異¶嗜年成竒
欲未必不為御者之犇華元也子家之¶伐靈公也晉靈
之殺宰夫也蒲盧癸之殺慶舍也¶此猶之禽獸欲争食
而死者矣故食扵天子者則¶死其天下食扵諸侯者則
<pb:KR4c0088_WYG_006-7b>
死其國食扵大夫者則¶死其邑食扵士者則死其家又
焉能以鄉里親戚<md:KR4c0088_SBCK_006-7b>¶州鄙為讓乎大夫曰善自惟食之性
不能自節亦¶猶酒之性也復箴以自符箴曰¶
寧能我食不食扵人復食扵人是食其身¶
　
　
　
　文藪卷六


<pb:KR4c0088_WYG_007-1a>
欽定四庫全書
　文藪巻七　　　　　　唐　皮日休　撰<md:KR4c0088_SBCK_007-1a>¶　　雜著¶
　　　讀司馬法¶　　　請行周典¶
　　　相解¶　　　　　惑雷刑¶
　　　悲摯獸¶　　　　誚莊生¶
　　　旌王宇<md:KR4c0088_SBCK_007-1b>¶　　　　斥胡建¶
　　　白門表¶　　　　無項託
<pb:KR4c0088_WYG_007-1b>
　　　郢州孟亭記¶　　　通𤣥子栖賔亭記¶
　　　　讀司馬法¶
古之取天下也以民心今之取天下也以民命唐虞¶尚
仁天下之民從而帝之不曰取天下以民心者¶乎漢魏
尚權驅赤子扵利刃之下争寸土扵百戰<md:KR4c0088_SBCK_007-2a>¶之内由士為
諸侯由諸侯為天子非兵不能威非¶戰不能服不曰取
天下以民命者乎由是編之為¶術(六韜/也)術愈精而殺人
愈多法益切而害物益¶甚嗚呼其亦不仁矣蚩蚩之類
<pb:KR4c0088_WYG_007-2a>
不敢惜死者上懼¶乎刑次貪乎賞民之扵君由子也何
異乎父欲殺¶其子先紿以威後啗以利哉孟子曰我善
為陣我¶善為戰大罪也使後之士于民有是者雖不得
土¶吾以為猶土焉¶
　　　　請行周典<md:KR4c0088_SBCK_007-2b>¶周禮載師之職曰宅不毛者有里布田不耕者¶出屋粟
凡民無軄事者出夫家之征日休曰征稅¶者非以率民
而奉君亦將以厲民而成其業也今¶之宅樹花卉猶恐
<pb:KR4c0088_WYG_007-2b>
不奇减征賦惟恐不至苟樹桑¶者必門嗤户笑有能以
不毛而稅者哉如曰必也¶居不樹桑雖勢家亦出里布
則途無踝丐之民矣¶今之田貧者不足扵耕耨轉而輸
扵冨者冨者利¶廣占不利廣耕如曰必也田不耕者雖
勢家亦出¶屋粟則途無餒斃之民矣今之民善者少不
肖者<md:KR4c0088_SBCK_007-3a>¶多苟無世守之業必鬬雞走狗格簺擊鞠以取飡¶
扵㳺閑太史公曰刺繡文不如倚市門是也如曰¶必也
凡民無職事者出夫家之征則世無㳺惰之¶民矣此三
<pb:KR4c0088_WYG_007-3a>
者民之最急者也有國有家者可不務¶乎周公聖人也
周典聖人之制也未有依聖制而¶天下不治者執事者
以為如何¶
　　　　相解¶
今之相工言人相者必曰某相類龍某相類鳳某¶相類
牛馬某至公侯某至卿相是其相類禽獸則<md:KR4c0088_SBCK_007-3b>¶富貴也噫
立形扵天地分性扵萬物其貴者不過¶人乎人有真人
形而賤貧類禽獸而富貴哉將今¶之人言其貌類禽獸
<pb:KR4c0088_WYG_007-3b>
則喜真人形則怒言其行類¶禽獸則怒真人心則喜天
以鳳為禽耶鳯則仁義¶之禽也以騶虞為獸耶則騶虞
仁義之獸也今之人¶也仁義能符是哉是行又不若於禽
獸也冝矣或¶曰相者有乎哉曰上善出扵性大惡亦出
扵性中¶庸之人善惡在其化者也上善出扵性若文王
在¶母不憂重耳弱不好弄是也大惡亦出扵性若商<md:KR4c0088_SBCK_007-4a>¶臣
之蜂目豺聲必殺其父叔魚之虎目豕心以賄¶死是也
中庸之人善惡在其化者若大舜設化而¶有苗格仲尼
<pb:KR4c0088_WYG_007-4a>
垂諭而子路服是也是從善而化者¶也若齊桓管仲輔
之則霸豎貂輔之則亂是從惡¶而化者也故舜相扵堯
而天下平禹相扵舜而大¶災弭咎繇相禹斯謂相見者
見人知其賢愚見國¶知其治亂亦相也或曰賢愚者見
行事而知也敢¶問聖人之相人知其有位哉曰堯之扵
舜任之以¶天下知其有位也舜之扵四凶投之扵四裔
知其<md:KR4c0088_SBCK_007-4b>¶無位也曰苟若是聖人之能相人也是必賢者得¶
其位不肖者不立朝三苗九黎焉得以侯飛亷惡¶来焉
<pb:KR4c0088_WYG_007-4b>
得以爵曰有是者其君不能相也將其國之¶是滅豈暇
相人而用哉是則三苗九黎未聞不滅¶飛亷惡来未聞
不誅嗚呼聖人之相人也不差忽¶微不失累黍言其善
必善其惡必惡言其勝任必¶勝任今之人不以是術行
其區區求子卿唐舉之¶術居其窮處其困不思以道達
不能以徳進言其¶有位必飜然自負坐白屋有公侯之
姿食藜羮有<md:KR4c0088_SBCK_007-5a>¶卿相之色盖不能自相其心者或有士居
窮處困¶望一金之助已有沒齒之難有誕妄之人自稱
<pb:KR4c0088_WYG_007-5a>
精¶子卿唐舉之術取其金則易扵反掌矣有能以聖¶賢
之道自相其心哉嗚呼舉世從之吾獨戾也其¶不勝眀
矣¶
　　　　惑雷刑¶
彭澤縣鄉曰黄花有農尸曰逢氏田甚廣已牛不¶能備
耕嘗僦他牛以兼其力逢氏之猾惡為一鄉¶之師焉得
他牛則晝役夕歸箠耕于烈景笞耨于<md:KR4c0088_SBCK_007-5b>¶晦晐未嘗一息
容其殆忽一日猝雷發山逢氏震¶死日休曰逢氏之猾
<pb:KR4c0088_WYG_007-5b>
惡天假雷刑絶其命信矣夫¶生民之基不過乎稼穡之
功皆不為是畜之力哉¶則天之保牛齊乎民命也冝矣
今逢氏苦其力天¶則震死如燕趙無頼少年椎之以私
享烹之以市¶貨法不可戢刑不可威則天之保牛皆不
降于雷¶刑哉則逢氏之死吾不知是天地也¶
　　　　悲摯獸¶
匯澤之場農夫持弓矢行其稼穡之側有苕頃為<md:KR4c0088_SBCK_007-6a>¶農夫
息其傍未久苕花紛然不吹而飛若有物娭¶視之虎也
<pb:KR4c0088_WYG_007-6a>
跳踉哮&KR1487;視其狀若有所獲負不勝其¶喜之態也農夫
謂虎見已將遇食而喜者乃挺矢¶匿形伺其重娭發貫
其腋雷然而踣及視之枕死¶麕而斃矣意者謂獲其麕
將食而娭將娭而害日¶休曰噫古之士獲一名受一位
如已不足于名位¶而已豈有喜扵富貴娭扵權勢哉然
反是者獲一¶名不勝其驕也受一位不勝其傲也驕傲
未足扵¶心而刑禍已滅其属其不勝任與夫獲死麕者
㡬<md:KR4c0088_SBCK_007-6b>¶希悲夫吾以名位為死麕以刑禍為農夫庶乎免¶扵
<pb:KR4c0088_WYG_007-6b>
今世矣¶
　　　　誚莊生¶
莊生免范蠡之子死至矣夫范蠡子復取其金則¶怒乃
言扵椘王死之嗚呼夫交者以義合至死不¶離也以利
合者全扵利前者鮮矣况利死之後哉¶則莊生謂畢事
而歸金其言信矣至其取金則復¶言而死之焉有夫歸
金之心也哉是莊生與范蠡¶果曰利合也或曰莊生非
利金而渝言是范蠡之<md:KR4c0088_SBCK_007-7a>¶子利金而渝言也曰夫赦者椘
<pb:KR4c0088_WYG_007-7a>
之嘗法也范蠡不¶謂乎赦為椘之嘗法以其兄自合不
死非莊生之¶力也故取夫金是愚豎之纎鄙也何足責
哉如莊¶生與范蠡義合則取金之信以易乎人命也哉
是¶果曰利合兼不全扵利前者也¶
　　　　旌王宇¶
王莽竊弄漢柄擅斥帝族當其時有名臣名士身¶被漢
禄者闔朝皆然也莫不廻忠作佞變直為邪¶曽不敢一
忤莽色以平帝得親乎外氏者也而宇<md:KR4c0088_SBCK_007-7b>¶乃以為謀事泄
<pb:KR4c0088_WYG_007-7b>
受禍日休旌之曰若宇之道真忠¶烈之士哉不以其父
得天下為利以反道為慮不¶以已將為天子之子為貴
以愆咎為戒嗚呼宇之¶道大不負天地幽不慙鬼神貞
不愧金石眀不讓日¶月扵臣子之義備矣而班氏忘讃
皮子旌之悲夫¶
　　　　斥胡建¶
古者將在軍君命有所不受若穰苴之斬莊賈孫¶武之
僇宫嬪魏絳之辱楊千是也如建者為軍正¶丞設御史
<pb:KR4c0088_WYG_007-8a>
有奸在建職當以狀聞自有天子之刑<md:KR4c0088_SBCK_007-8a>¶名如擅斬者乃
一夫之暴賊上吏者也以辱國威¶國威者軍刑者也夫
軍正之職當申眀其法于軍¶帥亦不可擅行誅殺也正
且不可况又丞哉嗚呼¶漢不以是僇建以正其罪反以
詔命賞之嘻妄矣¶過直近乎暴物過訐近乎擅命有之
不戢在家為¶賊子在國為亂臣其建之謂矣¶
　　　　白門表¶
三年秋徐卒無狀叛兵逐其帥不再日剽公私財¶析盡
<pb:KR4c0088_WYG_007-8b>
異時卒有不平者至是皆門坑之監戎者以<md:KR4c0088_SBCK_007-8b>¶聞上赫然
大怒命大將職正其罪卒有首叛者前¶後累刼其將曰
銀刀至是命皆僇之無赦將至先¶令徐禆將曰銀刀族
無老幼強者斬之弱者幽之¶及徐之枝邑𣲖聚捕銀刀
族且盡或僇而梟者或¶拲而送者不浃日其族不餘或
有詐弱懼僇皆論¶幽扵牢迨六七百人且俟大將命業
兵之居無何¶上愍徐卒盡死中或有不干其謀者偕僇
降内䝿¶人扵徐詔曰銀刀族詔至未死者貫之六七百
<pb:KR4c0088_WYG_007-9a>
人¶分属數郡未至属所途亡為盗四年夏盜推其率<md:KR4c0088_SBCK_007-9a>¶鼓
而徐入火里舍將縣令誅制使係虜民輜而掠¶貨徐守
閉中城竟不命偏將禦之盜得志徐去四¶年秋進士皮
日休之白門道逢徐民之耄者泣曰¶翁世冨扵徐子孫
嗣其業祈二百年前日以徐卒¶亂翁之資已竭扵兵刼
矣獨存者居第而已為殘¶燼翁以為天子命將盡殺之
且銀刀族無三千人¶耳遇聖天子在上四境無征伐重
糧其属厚衣其¶身有餔兒啜孫至死手不執干戈體不
<pb:KR4c0088_WYG_007-9b>
被鎧甲者¶上扵徐卒厚矣今乃忘上恩叛主帥逐天子
命將<md:KR4c0088_SBCK_007-9b>¶殘天子兆民如此逆之甚也上又活其半今反盜¶
而冦徐前日翁之亡獨賄與産耳今子孫為賊𨽻¶妻女
為賊室餘骸殘齒溘然無取嗚呼皇天仁扵¶數百人反
不仁扵一郡豈得言者過耶且兵者聖¶人不能免其征
仁帝不能無其伐是以逆者必殺¶順者必生所以示天
下不私也往年數萬之卒逐¶天子命將自樹其便者國
家以不忍盡殺因聽之¶皆賊而不貢兵而不從死而輙
<pb:KR4c0088_WYG_007-10a>
代名為列藩實一州¶之主也故春秋譏世卿得專公祿
者以春秋小國<md:KR4c0088_SBCK_007-10a>¶尚貶而不空况今聖天子在上百執事
稱職萬方¶雀息以無虞四夷駿奔而入貢哉前日徐卒
幸活¶而為盜扵民特苦國家無辱或不盡僇而赦之則¶
自樹其便者日休曰翁其力之賢者耶吾知夫今¶之食
其食者未必有翁之是心也幸以文貢而未¶得入上言
列固不合陳便冝事然以翁之説為表¶庶天子召直言
極諫者得以遺之
<pb:KR4c0088_WYG_007-10b>
　　　　無項託¶
符朗著符子言項託詆訿夫子之意者以吾道將<md:KR4c0088_SBCK_007-10b>¶不勝
扵黄老嗚呼孔子門唯稱少故仲尼曰顔氏¶之子其殆
庶㡬乎又曰賢哉囘也嘆其道與已促¶固不足夫蔽之
也如託之年與回少逺矣託之智¶與回又逺矣豈仲尼
不稱之扵其時耶夫四科之¶外有七十子七十子外有
三千之徒其人也有一¶善仲尼未嘗不稱之豈扵項氏
獨掩其賢哉必不¶然也嗚呼項氏之有無亦如乎莊周
<pb:KR4c0088_WYG_007-11a>
稱盜跖漁父¶也墨子之稱墨尿姢嬋也豈足然哉豈足
然哉¶
　　　　郢州孟亭記<md:KR4c0088_SBCK_007-11a>¶眀皇世章句風大得建安體論者推李翰林杜工¶部為
之尤介其間能不愧者惟吾鄉之孟先生也¶先生之作
遇思入詠不拘奇抉異令齷齪束人口¶者涵涵然有干
霄之興若公輸氏當巧而不巧者¶也北齊美蕭慤有芙
蓉露下落楊桞月中疎先生¶則有微雲淡河漢疎雨滴
<pb:KR4c0088_WYG_007-11b>
梧桐樂府美王融日霽¶沙嶼眀風動甘泉濁先生則有
氣蒸雲夢澤波撼¶岳陽城謝眺之詩句精者有露濕寒
塘草月映清¶淮流先生則有荷風送香氣竹露滴清響
此與古<md:KR4c0088_SBCK_007-11b>¶人争勝于亳釐也他稱是者衆不可悉類嗚呼
先¶生之道復何言耶謂乎貧則天爵于身謂乎死則¶不
朽扵文為士之道亦以至矣先生襄陽人也日¶休襄陽
人也既慕其名亦覩其貎盖仲尼思文王¶則嗜昌歜七
十子思仲尼則師有若吾扵先生見¶之矣說者曰王右
<pb:KR4c0088_WYG_007-12a>
丞筆先生于郢之亭每有觀之¶志四年滎陽鄭公誠刺
是州余将抵江南艤舟而¶詣之果以文見貴則先生之
貌縱視矣先是亭之¶名取先生之諱公曰焉有賢者之
名為趨厮走養<md:KR4c0088_SBCK_007-12a>¶朝夕言扵刺史前耶命易之以先生姓
日休時在¶宴因曰春秋書紀季公子友仲孫湫字者貴
之也¶故書名曰貶書字曰貴况以賢者名署于亭乎君¶
子是以知公樂善之深也百祀之弊一朝而去則¶民之
弊也去之可知矣見善不書非聖人之志宴¶空豆撤立
<pb:KR4c0088_WYG_007-12b>
而為文咸通四年四月三日記¶
　　　　通𤣥子栖賔亭記¶
距彭澤東十里有山邃源奥處號曰冨陽丈士李¶中白
隠焉五年冬别中白嵗且翅再自淝陵之江<md:KR4c0088_SBCK_007-12b>¶左因訪于
是至其門驂不暇&KR1303;而目爽神王(去/)怳¶怳然迨若入于
異境矣愬别若外不復㳺一詞且¶樂其得也木秀于芝
泉甘于&KR0961;霽峰倚空如碧毫¶掃粉障色正鮮温鳴溪潨
潨源内橐籥鞲出琉璃¶液石有怪者髐然闖然若将為
<pb:KR4c0088_WYG_007-13a>
人者禽有翼者嘐¶嘐然若将天馴耶每空齋寥寥寒月方
午松竹交¶韻其正聲雅音笙師之吹竽邠人之皷籥不
能過¶也况延白雲為升堂之侣結清風為入室之賔其¶
為趣則生而未覩矣中白所尚皆古以時不合已<md:KR4c0088_SBCK_007-13a>¶故隠
是境将至老嗚呼世有用君子之道隠者乎¶有則是境
不足留吾中白也昔余與中白有俱隠¶湘衡之志中白
以時不合已果償本心余以尋求¶計吏不諧夙念今至
是境語及名利則芒刺生背¶矣夫賓之来也不逾于邑
<pb:KR4c0088_WYG_007-13b>
(謂彭/澤縣)邑距是十里¶至是者不為易矣其延之旦不晡乎
晡不夕乎則¶俟賔之所果不可低庳扵是鉅其寢西向
百歩則¶築賔亭焉兩其室而一其厦且曰賔將病暑吾
則¶蔽其簷賔將病寒吾則奥其牖自竟是功則鱻薧<md:KR4c0088_SBCK_007-13b>¶之
饋罍樽之費縱倍扵前矣其功始扵咸通二年¶秋八月
後五年五月中白館余扵是且禱其記而¶名之者累月
讓不獲因曰古者有髙隠殊逸未被¶爵命敬之者以其
徳業號而稱之𤣥徳𤣥晏是也¶夫學髙行逺謂之通志
<pb:KR4c0088_WYG_007-14a>
深道大謂之𤣥男子通稱¶謂之子請以通𤣥為其號請
以栖賔為亭名噫知¶我者不謂我為佞友矣五年五月
朔日記¶
　
　
　
　
　
<pb:KR4c0088_WYG_007-14b>
　
　
　
　
　
　
　
　文藪巻七


<pb:KR4c0088_WYG_008-1a>
欽定四庫全書
　文藪卷八　　　　　　唐　皮日休　撰<md:KR4c0088_SBCK_008-1a>¶　雜著¶
　　　正尸祭¶　　　　讀韓詩外傳¶
　　　題叔孫通傳¶　　題後魏釋老志¶
　　　題安昌侯傳¶　　趙女傳¶
　　　何武傳<md:KR4c0088_SBCK_008-1b>¶　　　　鄙孝議上篇¶
　　　鄙孝議下篇¶　　内辯
<pb:KR4c0088_WYG_008-1b>
　　　　正尸祭¶
聖人知生足其事事之知死不足其思制之生象¶其死
窮其思也尸象其生極其敬也夫禮者足以¶守不以加
加則弊足以加不以闕闕則怠足以闕¶不以廢廢則亂
故祀享立尸于廟王則迎有拜有¶酳尸有酢所以立象
生之敬也今視唐禮皇帝神<md:KR4c0088_SBCK_008-2a>¶降而拜象乎妥尸受福于
神象乎酢尸嗚呼唐有¶天下化乎三百年其禮典赫然
可以蠛漢蠓魏豈¶不能守周孔禮制哉故曰不以加加
<pb:KR4c0088_WYG_008-2a>
則弊禮無&KR1250;¶盥之文漢魏以来加之是也以加不以闕
者周官¶射人祭祀則賛射牲王親射也自漢魏以来惟
以¶毛血為薦是也足以闕不以廢古者屈到嗜艾屈¶建
薦之謂乎非禮梁氏祀以蔬食是也嗚呼讀漢¶魏及梁
書代無其人忍使其禮弊怠廢闕相接至¶此耶豈天使
之然俟吾唐之人補其逸典哉是宗<md:KR4c0088_SBCK_008-2b>¶廟祭尸不當廢也
已¶
　　　　讀韓詩外傳
<pb:KR4c0088_WYG_008-2b>
韓詩外傳曰韶用干戚非至樂也舜兼二女非達¶禮也
封黄帝之子十九非法義也往田號泣未盡¶命也日休
曰甚哉韓詩之文悖夫大教夫堯舜之¶世但務以道化
天下天下嘻嘻如一家室其化雖¶至其制未備豈可罪
以越禮哉如以韶用干戚非¶至樂則顓頊之八風髙辛
之六筮不可作矣如以¶舜兼二女非達禮也則堯之世
其禮未定不當責<md:KR4c0088_SBCK_008-3a>¶也又冝矣以封黄帝之子非法義也
則丹朱商君¶無封邑是庶人也傳曰賢者子孫必有土
<pb:KR4c0088_WYG_008-3a>
又曰公¶侯之子孫必復其始夫賢者與公侯其子孫尚
不¶廢况有熊氏道冠扵五帝化施于千世哉如以往¶田
號泣未盡命也則舜之孝道匪天也其誰知之¶不號泣
則吾恐舜之命不及于堯用嗚呼韓氏之¶書抑百家崇
吾道至矣夫是者吾將闕然¶
　　　　題叔孫通傳¶
古之所謂禮不相襲樂不相㳂者何哉非乎彼聖<md:KR4c0088_SBCK_008-3b>¶人也
此聖人也不相襲者角其功利之深淺爾不¶相㳂者眀
<pb:KR4c0088_WYG_008-3b>
其文武之優劣爾故三王迭作五帝更¶制夏殷易置文
武逓述其禮文昭昭然若兩曜争¶眀百川之注潰者矣
然猶周公刋之仲尼正之以¶周公之才之美謂後世無
其人乎乃有仲尼仲尼¶之後迄今望其道如顔閔文如
㳺夏者鮮矣况聖¶人哉是後之制禮作樂冝取周書孔
筞為標凖也¶漢氏受命禮壊文毁時無聖人苟措其儀
立其禮¶不㳂襲扵聖制者妄也夫國之大祭不過乎郊
祀<md:KR4c0088_SBCK_008-4a>¶宗廟也漢之既命其郊止扵五畤之祀者禮不曰¶兆
<pb:KR4c0088_WYG_008-4a>
五帝之郊者乎止扵昭靈之園者禮不曰天子¶七廟者
乎而叔孫生不為之正郊祀立宗廟去秦¶時之非制議
昭靈之非禮汲汲扵朝㑹之儀俾漢¶天子為髙祖身不
得郊見享不及七廟噫生其制¶物刋厥式非不標凖扵
聖人乎將以漢新去水火¶方弭兵械為改作乎將不眀
壇墠之位禘祫之儀¶者乎若然者湯伐桀周伐紂其制
可知也嗚呼不¶眀扵古制樂通扵時變君子不由也其
叔孫生之<md:KR4c0088_SBCK_008-4b>¶謂矣
<pb:KR4c0088_WYG_008-4b>
　　　　題後魏釋老志¶
魏収為後魏書大夸西域氏之教以為漢獲休屠¶王
金人乃釋氏之漸也秦始皇聚天下兵鑄金人¶十二扵
咸陽漢復置之豈可復為釋氏哉夫仲尼¶脩春秋君有
僣乎號者皆削爵為子况戎狄之道¶不能少抑其説耶
孟子曰能以言拒楊墨者逺矣¶不能以言抑者収也亦
聖徒之罪人矣謂史必直¶歟則春秋為賢者諱之為尊
者諱之筆削與奪在<md:KR4c0088_SBCK_008-5a>¶手則収之為是媚扵偽齊之君耶
<pb:KR4c0088_WYG_008-5a>
不然何不經之¶如是¶
　　　　題安昌侯傳¶
安昌侯禹見時變異若上體不安常擇日潔齊露¶蓍扵
星宿正衣冠筮得吉卦則獻其占如有不吉¶禹為感慟
日休讀漢史至是未嘗不為之動心因¶書曰夫宰相之
節以已道輔上天地平則致扵君¶夷狄服則致扵君風
教行則致扵君苟天地有災¶則歸扵已兵戈屢動則歸
扵已此真大宰輔之軄<md:KR4c0088_SBCK_008-5b>¶也禹也為漢名相居師傅之尊
<pb:KR4c0088_WYG_008-5b>
處輔導之位見災¶異屢發上不能匡扵君下不能稱其
軄孜孜扵卜¶筮為事斯不足以為賢相之業也嗚呼當
漢帝之¶重禹禹之有言如師訓門人未有門人可違師
之¶㫖也依違在位竟無所發誠伊周之罪人也大凡¶國
有災異&KR0008;穰占筮之事自有司存(古人大/祝之¶官)為宰相者當
提大政之綱振百司之領握天下¶之樞而已不空以處
斯位也以直論之近乎佞以¶誠論之近乎偽為宰相其
名儒之恥耶嗚呼漢之<md:KR4c0088_SBCK_008-6a>¶尊禹崇師道也禹若此者即非
<pb:KR4c0088_WYG_008-6a>
崇師道之過矣¶
　　　　趙女傳¶
趙氏女山陽之鹽山人其父貿鹽出其息不納有¶司賦
官捕得法當死簿伏就刑有日矣趙氏女求¶見鹽鐡官
泣愬于庭曰某七嵗而母亡蒙父私盜¶官利衣食某身
為生厚矣今父罪根露某當隨坐¶法若不可官能原乎
原之不能請隨坐之法官清¶河崔據義之因為减死論
趙氏大泣曰某之身前¶則父所育今則官所賜願去髪
<pb:KR4c0088_WYG_008-6b>
學釋氏以報官徳<md:KR4c0088_SBCK_008-6b>¶自以女子之言難信因出利刃扵懐
立截其耳以¶盟必然崔益義之竟全其父命趙氏侍父
刑疾愈¶因請歸浮屠氏舍日休曰古者救危拯禍必先
示¶信至夫家全國完則隨而乖其盟如趙氏一乳臭¶女
子耳繼死請父命孝也自刑以盟言信也秉孝¶植信髙
蹈扵世潔乎瑾瑜不足為其貞芬乎茝蘭¶不足為其秀
與夫古之救危拯禍者逺矣今之士見難¶不立其節見
安不償其信者其趙女之刑人乎噫¶後之脩女史者幸
<pb:KR4c0088_WYG_008-7a>
無㤀邪<md:KR4c0088_SBCK_008-7a>¶　　　　何武傳¶
何武者壽之驍卒也故為歩卒将戍隣霍岳岳生名¶荈
有負其販者多強暴民民不便必愬扵將武之至¶矣責
其強暴者盡擒而械之俟簿圎將申夀守請¶殺之強暴
之黨懼且死乃誣愬武于夀守且曰不¶順守命擅生殺
于外夀之守嚴悍不可犯苟聞不¶便扵民雖劇寮貴吏
得皆辱殺之至是聞武罪如¶乳虎遇觸怒蝮遭傷其將
<pb:KR4c0088_WYG_008-7b>
害也可知乃命勁卒將¶命拲武至府武已知理可申不
奈守嚴悍必當受<md:KR4c0088_SBCK_008-7b>¶枉乃樂而俟死矣至則守怒而責武
以其過武善¶媚對又肢體魁然乃投石狀枉之事守雅
愛是類¶翻然釋之黜其軄一級武曰吾今日不歸地下
真¶守之賜也請得以命報居未久夀之指邑曰樅陽¶野
冦四起其邑將危武請扵守曰此真畢命之秋守¶壯之
復其故軄奉命為貳將領偏師自間道入樅¶陽不意伏
盜發扵叢翳間兵盡駭逃武獨鬭死日¶休曰武之受謗
<pb:KR4c0088_WYG_008-8a>
不當其刑况其死乎如非武心者¶縱免死其心不能無
憤也况感分用命哉嗚呼古<md:KR4c0088_SBCK_008-8a>¶之事上遇謗當軄遭辱苟
其君免之必以憤報破¶家亡國者可勝道哉春秋弑君
三十六其中未必¶不由是而致者也武一卒也獨有是
心嗚呼今之¶士事上當軄苟遇謗遭辱無是心者吾又
不知武¶一卒也¶
　　　　鄙孝議上篇¶
有天地来言乎孝者大曰舜小曰參舜承順父母¶之道
<pb:KR4c0088_WYG_008-8b>
無不為也雖俾食于䙝噐寢于厠竇猶将順¶之况夫脩
廪浚井哉然猶避乎大杖世雖嘗以小<md:KR4c0088_SBCK_008-8b>¶杖為順則舜脩
廪可也浚井可也設死于大杖誰¶養瞽叟哉參承順父
母之道無不至也鋤𤓰傷根¶曾晳杖之㡬至于死是以
仲尼不以為孝也何哉¶有參則晳安無參則晳孤參順
鋤𤓰之罪設死于¶杖誰養夫晳哉夫以二孝之不受重
責恐夫糜骨¶節隳肢體有辱于先人也豈有操其刃剸
已肉以¶為孝哉夫人之身者父母之遺體也剸已之肉
<pb:KR4c0088_WYG_008-9a>
由¶父母之肉也言一不順色一不怡情尚以為不孝¶况
剸父母之肉哉故樂正子春傷足不下堂漢景<md:KR4c0088_SBCK_008-9a>¶不吮孝
文之癕二賢卒成大孝猶傷足不下堂吮¶癕有難色何
者傷已之足傷父母之足也吮父之¶癕吮已之㿈也傷
之者不敬吮之者過媟是以聖¶賢不為也今之愚民謂
已肉可以愈父母之病必¶剸而飼之大者邀縣官之賞
小者市鄉黨之譽訛¶風習習扇成厥俗通儒不以言執
政不以禁昔墨¶氏摩頂至踵斷指存脛謂之兼愛今之
<pb:KR4c0088_WYG_008-9b>
愚民如是¶其兼愛邪設使虞舜糜骨節曽參隳肢體樂
正子¶春傷足不憂漢景吮癕無難今之有是者吾猶以<md:KR4c0088_SBCK_008-9b>¶為不可况無是理哉或執事者嚴令以禁之則天¶下之
民保其身皆父母之身也欲民為不孝也難¶矣哉¶
　　　　鄙孝議下篇¶
人之心也仁者孝有餘兇者暴不足故聖人之制¶禮非
所以懲其不足抑亦戒其有餘由是節之以哀¶戚定之
以封域制之以斬衰仁者之䘮滿其哀也¶不足扵心而
<pb:KR4c0088_WYG_008-10a>
不能有餘扵禮兇者之䘮滿其怠也¶有餘扵心而不能
不足扵禮此由民之心必有嗜<md:KR4c0088_SBCK_008-10a>¶欲必知飢渴自開闢而
至于今未能改也魯人有¶朝祥而暮歌者子路笑之夫
子曰由爾責扵人終無¶已夫三年之䘮亦以久矣又孔
子既合葬扵防曰¶吾聞之古也墓而不墳今丘東西南
北之人也不¶可以弗識矣扵是封之崇四尺孔子先反
門人後¶雨甚至孔子問焉曰爾来何遲也曰防墓崩孔
子¶不應三(以其三言之自/以非禮不聞也)孔子泫然¶流涕曰吾聞之古
<pb:KR4c0088_WYG_008-10b>
不修墓以三年之䘮天下之通¶制也古不脩墓聖人之
格言也以朝祥而暮歌聖<md:KR4c0088_SBCK_008-10b>¶人尚不笑之以經雨而防墓
崩聖人尚泣而怪之¶况廬之扵其側朝夕而哭哉故合
葬扵防孔子先¶反者尚修虞事也今之愚民既葬不掩
謂乎不忍¶也既掩不虞謂乎廬墓也傷者必過毁甚者
必越¶禮上者要天子之旌表次者受諸侯之褒賛自漢¶
魏以降厥風逾甚愚民蚩蚩過毁者謂得儀越禮¶者謂
大孝姦者慿之以避征徭偽者扇之以収名¶譽所在之
<pb:KR4c0088_WYG_008-11a>
州鄙礱石峩然問所從来曰有至孝也¶廬墓三年孝感
至瑞郡守聞扵天子天子為之旌<md:KR4c0088_SBCK_008-11a>¶表焉嗚呼夫古之廬
墓至畜妻子扵宅兆之前其¶波流弊至今褻嫚焉有守
正者雖大孝不録為非¶者雖小道必旌則聖人之制後
何法焉或曰子貢¶居扵夫子墓側六年乃去非廬墓之
自邪曰子貢¶之罪大矣口受聖人之言身違聖人之禮
嘻甚矣¶夫子曰事師無犯無隠左右就養無方服勤至
死¶心䘮三年又曰師吾哭諸寢是師之䘮也心䘮止¶扵
<pb:KR4c0088_WYG_008-11b>
三年哭泣至扵寢室未有倍其年而哭扵墓者¶斯子貢
之罪也今執事者見愚民之有是者冝責<md:KR4c0088_SBCK_008-11b>¶而不貢鄙而
不旌則民必依禮而行矣苟若是則¶隳教之風息毁制
之道壅傳曰辛有適伊川見被¶髪而祭扵野者今之有
是被髪而哭扵野者㡬何¶不為戎之扵宅兆乎有心扵
是道者得斯説而存¶之禁之可也令之可也¶
　　　　内辯¶
日休自布衣受九江之薦與計偕寓止永崇里居¶浃旬
<pb:KR4c0088_WYG_008-12a>
有来候者曰子㡬退于有司㡬孰于執事其¶譽與名曄
曄于京師矣致是也者孰自曰偶與計<md:KR4c0088_SBCK_008-12a>¶偕者曽未識咸
陽城闕所贄者未及卿相之門所¶趍者未入勢利之地
其譽與名反不知其自矣曰¶聞子受今小司徒河東公
知素矣公當時之望溟¶渤扵文塲嵩華扵朝右子之上
第不足慿他門曰¶公之為前達接後進今人之中古人
也愚欲自知¶其道干之以其文以名臣之威絀賤士之
禮其為¶知大矣所謂干之以其道知之亦以其道遇其
<pb:KR4c0088_WYG_008-12b>
人¶則宣之扵口不遇其人則貯之扵心非妄傳媚說¶者
也或者不懌而退居一日又有来者曰喋喋之<md:KR4c0088_SBCK_008-12b>¶人謂子
頼其知欲一舉扵有司信哉曰於戲聖天¶子之世文教
如膏雨儒風如扶搖草茅之士得以¶達市井之子可以
進名塲大闢豁若廣路千百人¶各負累能時執事各立
用譽如日休之才處扵塲¶中若放鯤鮞扵東溟逐麞麛
扵五嶽以小入大以¶微混衆其汩汨沒沒昭然可知矣
豈能一舉扵有¶司哉或練窮物態曉盡時機一二十舉
<pb:KR4c0088_WYG_008-13a>
扵有司儻¶處之下列行其道也上可以布大知下可以
存祿¶利而已矣曰若能者謗歟子冝黙處梁上第防其<md:KR4c0088_SBCK_008-13a>¶萌曰大聖者不過周孔然猶管蔡謗扵前叔孫毁¶扵後
何由處勢而然亦由登髙者必望臨深者必¶窺矣詩曰
讒言罔極交亂四國夫四國且亂况一¶士哉雖然敢不
防其萌嗚呼防而免者人歟防而¶不免者天歟<md:KR4c0088_SBCK_008-13b>¶　
　
<pb:KR4c0088_WYG_008-13b>
　
　
　
　
　
　
　
　文藪巻八

<md:KR4c0088_SBCK_009-1a>¶
<pb:KR4c0088_WYG_009-1a>
欽定四庫全書
　文藪巻九　　　　　　唐　皮日休　撰¶
　　書¶
　　　移元徴君書¶　　請韓文公配饗太學書¶
　　　請孟子為學科書¶　移成均博士書¶
　　　鹿門隱書六十篇¶
　　　　移元徴君書¶
徴君足下行竒操峻捨明天子賢宰相退隱于陵<md:KR4c0088_SBCK_009-1b>¶陽踞
<pb:KR4c0088_WYG_009-1b>
見青山傲視白雲得䘮不可揺其心榮辱不¶能動其志
挃拲冠冕泥滓禄位甚善甚善苟與足¶下同道者必汲
汲自退名惟恐聞行惟恐顯老死¶為山谷人矣或名欲
遺千載利欲及當今者聞足¶下之道可以不進其說耶
日休聞古之聖賢無不¶欲有意於民也苟或退者是時
弊不可正主惽不¶可曉進則禍退則安斯或隱矣有是
者世不可知¶其名俗不能得其尚懼來世聖人責乎無
意於¶民也此謂之道隱其次者行不端於巳名不聞於<md:KR4c0088_SBCK_009-2a>¶
<pb:KR4c0088_WYG_009-2a>
人欲乎仕則懼禍欲乎退則思進必為怪行以動¶俗詼
言以矯物上則邀天子再三之命下則取列¶侯殷勤之
禮甚有百世之風次有當時之譽此之¶謂名隱其次者
行有過僻志有深傲飾身不由乎¶禮樂行已不在乎是
非入其室者惟清風穿其牖¶者惟明月木石然麋鹿然
期夫道家之用以全彼¶生此之謂性隐然而道隐者賢
人也名隐者小人¶也性隱者野人也有夫堯舜救世湯
禹拯亂之心¶者視道隐之人由夫樵蘇之民耳况名與
<pb:KR4c0088_WYG_009-2b>
性哉今<md:KR4c0088_SBCK_009-2b>¶天下雖無事河湟有黠虜之患嶺徼有逋蠻之
虞¶主上焦心灼思晏詢夜謀宰相戰慄於巖廊百執¶事
犇走於朝右然尚未復貞觀開元之大治有致¶君於唐
虞躋民於仁夀者其人則鮮其求則勤𤣥¶纁之聘屢降
於山林少微之星但明於霄漢此真¶足下之所髙視也
嗚呼斯時也山林之間宜倒衣¶以接禮重跡以應命赴
明天子千年之運成大丈¶夫萬世之業勲銘於鍾鼎徳
著於油素可不盛哉¶夫主上知足下之道乆矣加以郡
<pb:KR4c0088_WYG_009-3a>
守薦之宰相譽<md:KR4c0088_SBCK_009-3a>¶之雖錫命屢煩而髙風轉固接物日簡
入山益深¶且足下將為道隱乎則道隱者世不可知其
名俗¶不能得其尚足下之名尚也丹青於世矣豈謂道¶
隱哉將為名隐哉則名隱者以怪行動俗以詼言¶矯物
足下之道伸之而伊䕫屈之而夷齊豈謂名¶隱哉將為
性隱乎則性隱者飾身不由乎禮樂行¶已不在乎是非
足下須薦名於有司客位於侯伯¶豈謂性隱乎然三隐
者足下皆出其表復何為而¶髙卧哉如終卧陵陽而不
<pb:KR4c0088_WYG_009-3b>
起是廢乎古人之道者<md:KR4c0088_SBCK_009-3b>¶也仲尼曰素隐行怪後世有述
焉吾弗之為也君¶子遵道而行半途而廢吾弗能也已
矣君子依乎¶中庸遯世不見知而不悔乎夫前三者聖
人之所¶不為足下之學楊墨乎申韓乎何其悖於道也
如遯¶世不見知而不悔則舜不為髙蹈也舜不為真隐¶
也足下其亦有意乎如納僕之言翻然而起醒然¶而用
朝廷必處足下於大諫次用足下於宰輔其¶在大諫也
以直氣吹日月之翳以正道立天地之¶根先黜陟於朝
<pb:KR4c0088_WYG_009-4a>
廷次按察於侯國其在宰輔也外<md:KR4c0088_SBCK_009-4a>¶以道寧四夷内以法
提百揆俾天地反妖為瑞使¶隂陽易愆為穰然後以𤣥
莬樂浪為持節之州崐¶崘崦嵫作駐驆之地又不知房
杜姚宋何人也果¶行是道罄南山之竹不足以書足下
之功窮百谷¶之波不足以注足下之善以足下之風可
以知僕¶之志以僕之道可以發足下之文故不逺千里
授¶書於御者用以吐僕臆中之竒貯也僕之取捨自¶有
方寸異時無望於足下發函之後但起無疑不¶宣日休
<pb:KR4c0088_WYG_009-4b>
再拜<md:KR4c0088_SBCK_009-4b>¶　　　　請韓文公配饗太學書¶
於戲聖人之道不過乎用用於生前則一時可知¶也用
於死後則百世可知也故孔子之封賞自漢¶至隋其爵
不過乎公侯至于吾唐乃筞王號七十¶子之爵命自漢
至隋或卿大夫至于吾唐乃封公¶侯曾參之孝道動天
地感鬼神自漢至隋不過乎¶諸子至于吾唐乃旌入十
哲噫天地乆否忽泰則¶平日月乆昏忽開則明雷震乆
<pb:KR4c0088_WYG_009-5a>
息忽震則驚雲霧¶乆鬱忽廓則清仲尼之道否於周秦
而昏於漢魏<md:KR4c0088_SBCK_009-5a>¶息於晉宋而鬱於陳隋遇於吾唐萬世之
憤一朝¶而釋儻死者可作其志可知也今有人身行聖
人¶之道口吐聖人之言行如顔閔文若游夏死不得¶配
食於夫子之側愚又不知尊先聖之道也夫孟¶子荀卿
翼傳孔道以至於文中子文中子之末降¶及貞觀開元
其傳者醨其繼者淺或引刑名以為¶文或援縱横以為
理或作詞賦以為雅文中之道¶曠百祀而得室授者唯
<pb:KR4c0088_WYG_009-5b>
昌黎文公之文蹴楊墨於¶不毛之地蹂釋老於無人之
境故得孔道巍然而<md:KR4c0088_SBCK_009-5b>¶自正夫今之文千百士之作釋其
巻觀其詞無不¶禆造化補時政繄公之力也公之文曰
僕自度若¶世無孔子僕不當在弟子之列設使公生孔
子之¶世公未必不在四科焉國家以二十賢者代用其¶
書垂於國胄並配饗於孔聖廟堂者其為典禮也¶大矣
美矣苟以代用其書不能以釋聖人之辭箋¶聖人之義
哉况有身行其道口傳其文吾唐以來¶一人而已不得
<pb:KR4c0088_WYG_009-6a>
在二十一賢之列則未巳乎典禮¶為備伏請命有司定
其配饗之位則自兹已後天<md:KR4c0088_SBCK_009-6a>¶下以文化未必不由夫是
也¶
　　　　請孟子為學科書¶
聖人之道不過乎經經之降者不過乎史史之降¶者不
過乎子子不異乎道者孟子也捨是子者必¶戾乎經史
又率于子者則聖人之盗也夫孟子之¶文粲若經傳天
惜其道不燼於秦自漢氏得之常¶置博士以專其學故
<pb:KR4c0088_WYG_009-6b>
其文繼乎六藝光乎百氏真¶聖人之微㫖也若然者何
其道曄曄於前其書汲¶汲於後得非道拘乎正文極乎
奥有好邪者憚正<md:KR4c0088_SBCK_009-6b>¶而不舉嗜淺者鄙奥而無稱耶葢仲
尼愛文王嗜¶昌歜以取味後之人將愛仲尼者其嗜在
孟子矣¶嗚呼古之士以湯武為逆取者其不讀孟子乎
以¶楊墨為逹智者其不讀孟子乎由是觀之孟子功¶利
於人亦不輕矣今有司除茂才明經外其次有¶熟莊周
列子書者亦登于科其誘善也雖深而懸¶科也未正夫
<pb:KR4c0088_WYG_009-7a>
莊列之文荒唐之文也讀之可以為¶方外之士習之可
以為鴻荒之民有能汲汲以救¶時補敎為志哉伏請命
有司去莊列之書以孟子<md:KR4c0088_SBCK_009-7a>¶為主有能精通其義者其科
選視明經苟若是也¶不謝漢之博士矣既遂之如儒道
不行聖化無補¶則可刑其言者¶
　　　　移成均博士書¶
夫居位而愧道者上則荒其業下則偷其言業而¶可荒
文弊也言而可偷訓薄也故聖人懼是&KR1051;移¶其化上自
<pb:KR4c0088_WYG_009-7b>
天子下至子男必立庠以化之設序以¶教之猶歉然不
足士有業髙訓深必詘禮以延之¶越爵以貴之俾庠聲
序音玲瓏於珩珮鏘訇於金<md:KR4c0088_SBCK_009-7b>¶石此聖人之至治也今國
家立成均之業其禮盛¶於周其品廣於漢其詘禮越爵
又甚於世而未免¶乎愧道者何哉夫聖人之為文也為
經約乎史賛¶易近乎象詩書止乎刪禮樂止乎定春秋
止乎修¶然六籍儀形乎千萬世百王更命迭號莫不由
是¶大也其幽幽於鬼神其妙妙於𤣥造後之人苟不¶能
<pb:KR4c0088_WYG_009-8a>
行(胡/郎)决句釋者猶萬物但被𤣥造之化者耶¶故萬物但
化而已不知𤣥造之源也夫六藝之於¶人文何異於是
故詩得毛公書得伏生易得楊何<md:KR4c0088_SBCK_009-8a>¶禮得二戴周官得鄭
康成摫其微言鈲其大義幽¶者明於日月奥者廓於天
地然則今之講習之功¶與决釋之功不啻半矣其文得
不弊乎其訓得不¶薄乎嗚呼西域氏之教其徒日以講
習决釋其法¶為事吾之視大學又足為西域氏之羞矣
足下出¶文閫生學世業精前古言髙當今洸洸乎洋洋
<pb:KR4c0088_WYG_009-8b>
乎¶為諸生之蓍龜作後來之綿蕝得不思居其位者¶不
愧其道處於職者不墮其業乎否則市大易負¶乗之譏
招詩人伐檀之刺矣奚不日誠其屬月勵<md:KR4c0088_SBCK_009-8b>¶其徒年持六
籍日决百氏俾諸生於聖决也洞知¶大曉猶駕車者必
知康莊操舟者必知河海既若¶是矣執其業者精者進
而隋者退公者得而私者¶失非惟大發於儒風抑亦不
苟於禄位足下之道¶被於太學也其利可知矣果行是
說則太華之石¶峨峨於成均之門者吾不頌於他人矣
<pb:KR4c0088_WYG_009-9a>
足下聴之¶無忽日休再拜¶
　　　　鹿門隱書六十篇(并序/)¶
醉士隱於鹿門不醉則游不游則息息於道思其所<md:KR4c0088_SBCK_009-9a>¶未
至息於文慙其所未周故復草隱書焉嗚呼古¶聖王能
旌夫山谷民之善者意在斯乎¶
或曰仲尼思春秋紀災異近乎怪言虎賁之勇¶近乎力
行衰國之政近乎亂立祠祭之禮近乎神¶將聖人之道
多岐而難通也奚有不語之義也曰¶夫山鳴鬼哭天裂
<pb:KR4c0088_WYG_009-9b>
地拆怪甚也聖人謂一君之暴¶災延天地故諱耳然後
世之君猶有窮凶以召災¶極暴以示異者矣夫桀紂之
君握鈎伸銕撫梁易¶柱手格熊羆走及虎兕力甚也聖
人隱而不言懼<md:KR4c0088_SBCK_009-9b>¶尚力以虐物貪勇而喪生然後世之君
猶有喜角¶觝而忘政受拔拒而過賢者寒浞竊室子頑
通母¶亂甚也聖人隱而不言懼來世之君為虵豕民為¶
淫蜮然後世之君猶有易内以亂國通室以亂邦¶者夏
啓畜乗龍周穆讌瑶池神甚也聖人隱而不¶言懼來世
<pb:KR4c0088_WYG_009-10a>
之君以幻化致其物以左道成其樂後¶世之君猶有黷
封禪以求生恣祠禮以祈欲者嗚¶呼聖人發一言為當
世師行一行為來世軌豈容¶易而傳哉當仲尼之時苟
語怪力亂神也吾恐後<md:KR4c0088_SBCK_009-10a>¶世之君怪者不在於妖祥而在
於政教也力者不¶在於角觝而在於侵凌也亂者不在
於袵席而在¶於天下也神者不在於機鬼而在於宗廟
也若然¶者其道也豈多岐哉¶
民性多暴聖人導之以其仁民性多逆聖人導¶之以
<pb:KR4c0088_WYG_009-10b>
其義民性多縱聖人導之以其禮民性多愚¶聖人導之
以其智民性多妄聖人導之以其信若¶然者聖人導之
以天下賢人導之於國衆人導之¶於家後之人反導為
取反取為奪故取天下以仁<md:KR4c0088_SBCK_009-10b>¶得天下而不仁矣取國以
義得國而不義矣取名¶位以禮得名位而不禮矣取權
勢以智得權勢而¶不智矣取朋友以信得朋友而不信
矣堯舜導而¶得也非取也得之而仁殷周取而得也得
之亦仁¶吾謂自巨君孟德已後行仁義禮智者皆奪而
<pb:KR4c0088_WYG_009-11a>
得者也悲夫¶
文學之於人也譬乎藥善服有濟不善服反為害¶
或曰聖人見一善必汲汲慕之夫丹朱商均雖曰¶不肖
豈便毒於豺虎哉何其嗣之逺也且善足以<md:KR4c0088_SBCK_009-11a>¶保身不足
以保天下噫丹朱商均苟非堯舜之子¶一身且不保况
天下哉¶
毁人者自毁之譽人者自譽之夫毀人者人亦毁¶之不
曰自毁乎譽人者人亦譽之不曰自譽乎
<pb:KR4c0088_WYG_009-11b>
或曰神農牛首蜚仲鳥身信乎哉曰非形也象也¶夫梟
羊䝟貐尚猶類人况聖賢也哉¶
或曰夏禹為黄熊信乎哉曰非也感也夫簡狄吞¶鳥卵
而生契姜嫄履大迹而産稷是也當禹之母¶夢熊而生
耳不然者禹誠是熊吾以聖人為罔象也<md:KR4c0088_SBCK_009-11b>¶或曰孟子云予何人也舜何人也是聖人皆可修¶而至
乎曰聖人天也非修而至者也夫知道然後¶能修能修
然後能聖且堯為唐侯二十而德盛舜¶為鰥民二十以
<pb:KR4c0088_WYG_009-12a>
孝聞焉在乎修哉后稷之戲必以¶蓺殖仲尼之戲必以
爼豆焉在乎修哉蓋修而至¶者顔子也孟軻也若聖人
者天資也非修而至也¶
窮山人盡行也大江人盡渉也然而不幸者有遇¶虎兕
之暴蛟龍之患者矣豈以是而止者哉夫途¶有遇是患
而死者繼其踵者惟恐其行之不速也<md:KR4c0088_SBCK_009-12a>¶今之士為名與
勢苟刑禍及流竄至是監刀鋸者¶必名人司流竄者必
勢士繼其踵者惟恐其位之¶不逺也嗚呼名與勢然也
<pb:KR4c0088_WYG_009-12b>
吾患其内虎兕乎蛟龍¶乎是天不為人幸也非人也其
或披林逐虎兕入¶水嬰蛟龍遇其患也是人不為天幸
也非天也若¶是以遇禍則終身所為心之駔儈焉君子
不為其¶所不為小人為其所不為¶
可以威而不威可以殺而不殺難也¶
潔者不觀其窮觀其富也慎者不觀其危觀其勢<md:KR4c0088_SBCK_009-12b>¶也苟
當窮能潔當危能慎戒也非真也¶
古之官人也以天下為己累故已憂之今之官人¶也以
<pb:KR4c0088_WYG_009-13a>
巳為天下累故人憂之今道有赤子將為牛¶馬所踐見
之者無問賢不肖皆惕惕然皆欲驅牛¶馬以活之至夫
國有弱君室有色婦有謀其國欲¶其室者惟恨其君與
夫不罹赤子之禍也噫是復¶何心哉¶
孟子曰伯夷隘柳下惠不恭伊尹五就湯五就桀¶皮子
採廉於伯夷廉於天下不為隘矣擇和於下<md:KR4c0088_SBCK_009-13a>¶惠和於天
下不為不恭矣取志於伊尹志於天下¶不為不大矣¶
天有造化聖人以教化禆之地有生育聖人以養¶育禆
<pb:KR4c0088_WYG_009-13b>
之四時有信聖人以誠信禆之兩曜有明聖¶人以文明
禆之噫禆於天地者何獨聖人雖禽獸¶昆虫雲物亦不
能自順其化麟鳯禆於祥瑞也蛟¶龍禆於潤澤也昆虫
禆於地氣也雲物禆於天候¶也而况於聖人乎况於鬼
神乎故紆大君之組綬¶食生人之膏血苟不仁而位是
不禆於禄食也况<md:KR4c0088_SBCK_009-13b>¶能禆於天地乎吾乃知是禽獸昆虫
雲物不竊於¶天地之覆幬也¶
舟之有柂猶人之有道也柂不安也舟之行匪柂¶不進
<pb:KR4c0088_WYG_009-14a>
是不安而安也人之行也猶舟之有柂匪道¶不行是不
行而行也夫秦失柂於項項遺柂於漢¶是聖人之道不
安其所安小人之道安其所不安也¶
伊尹之道一介不以與人一介不以取諸人吾得¶志弗
為也與之以道取之以道天下可也况一介¶哉伊尹之
道近乎執吾去執而取廉者也伯夷弗<md:KR4c0088_SBCK_009-14a>¶仕非君弗治非
民治則進亂則退吾得志弗為也¶不仕非君孰行其道
不治非民孰急天下以非君¶乎湯不當事桀文王不當
<pb:KR4c0088_WYG_009-14b>
事紂也以非民乎桀民¶不赴殷紂士不歸周矣故伯夷
之道過乎髙吾去¶髙而取介者也¶
柳下惠何事非君何使非民與惡人言雖袒裼裸¶裎於
我側爾焉能浼我哉吾得志弗為也夫蚍蜉¶豈過人而
有禮哉民之下者亦若是而已柳下惠¶之道過乎溷吾
去溷而取辯者也<md:KR4c0088_SBCK_009-14b>¶於戲黄巻之内聖賢者皆在焉慕而不可及愛而¶不可
必鬱鬱於厲夫至乎是者為心乎為身乎心¶則勞身則
<pb:KR4c0088_WYG_009-15a>
憊嗚呼道果不在於自用¶
古之奢也吾不奢古之儉也吾不儉適管晏之中¶或可
矣噫古之奢也僣今之奢也濫古之儉也性¶今之儉也
名¶
學而廢者不若不學而廢者學而廢者恃學而有¶驕驕
必辱不學而廢者愧已而自卑卑則全勇多¶於人謂之
暴才多於德謂之妖<md:KR4c0088_SBCK_009-15a>¶小善亂德小才耗道
<pb:KR4c0088_WYG_009-15b>
以有善而不進以有才而修孔門之徒耻也¶
古之隱也志在其中今之隱也爵在其中¶
吏不與姦罔期而姦罔自至賈豎不與不仁期而¶不仁
自至嗚呼吏非被重刑不知姦罔之䘮已賈¶豎非遭極
禍不知不仁之害躬也夫易化而善者¶齊民也唯吏與
賈豎難哉¶
人之肆其志者其如後患何¶
聖人能與人道不能與人志<md:KR4c0088_SBCK_009-15b>¶
<pb:KR4c0088_WYG_009-16a>
嗚呼才望顯於時者殆哉一君子愛之百小人妬¶之一
愛固不勝於百妬其為進也難¶
不以堯舜之心為君者具君也不以伊尹周公之¶心為
臣者具臣也¶
造父善御不能御駑駘公輸善匠不能匠散木吾¶知夫
不教之民也豈易御而易匠者哉陽貨者仲¶尼之駑駘
也牙卿者仲尼之散木也¶
或曰子之道有以邁千人子之貌固不足加於衆¶噫何
<pb:KR4c0088_WYG_009-16b>
哉曰亦何異哉伊臯亦人耳孔顔亦人耳<md:KR4c0088_SBCK_009-16a>¶不思而立言不知而定交吾其憚也¶
知道而不行知賢而不舉甚乎穿窬也夫盗也者¶不能
盡一室如不行道足以䘮身不舉賢足以亡國¶
金貝珠璣非能言而利物者也至夫有國者寳之¶甚乎
賢惜之過乎聖如失道而有亂國且輸人况¶夫金貝珠
璣哉¶
聖人行道而守法賢人行法而守道衆人侮道而¶貨法
<pb:KR4c0088_WYG_009-17a>
古之决獄得民情也哀今之决獄得民情也¶喜哀之者
哀其化之不行喜之者喜其賞之必至周<md:KR4c0088_SBCK_009-16b>¶公為天子下
白屋之士今觀於一命之士接白屋¶之士斯禮遂亡悲
夫
幸君之急而見懲糺已之讐¶而為直因躬不好者而為
廉因人不樂者以為正¶大人不由也¶
聖人之道猶坦途諸子之道猶斜逕坦途無不之¶也斜
逕亦無不之也然適坦途者有津梁之斜逕¶者苦荆棘
<pb:KR4c0088_WYG_009-17b>
三王之世民知生而不知化五帝之世¶民知化而不知
德¶
毁人者失其直譽人者失其實近於鄉原之人哉<md:KR4c0088_SBCK_009-17a>¶憚勢而交人勢劣而交道息希利而友人利薄而¶友道
退明君善全臣者不狎哲士善全友者不暱¶
或曰我善治苑囿我善視禽獸我善用兵我善聚¶賦古
之謂賊民今之所謂賊臣¶
虸蚄能害稼不能害人姦邪善害人害稼者有時¶而稔
<pb:KR4c0088_WYG_009-18a>
是不害也雖有祝鮀之佞宋朝之美其害人¶也可勝道
哉¶
或問君子之道何如則可以常行矣曰去四蔽用¶四正
則可以常行矣曰何以言之見賢不能親聞<md:KR4c0088_SBCK_009-17b>¶義不能伏
當亂不能正當利不能節此之謂四蔽¶道不正不言禮
不正不行文不正不修人不正不¶見此之謂四正鵷鸞
不常見君子慕焉鸎鳩常見¶小人捕焉噫君子之出處
亦猶夫鵷鸞而已矣
<pb:KR4c0088_WYG_009-18b>
不位而尊者曰道不貨而富者曰文噫吾將謂得¶時乎
尊而驕者不為矣吾將謂失時乎富而安者¶吾為矣¶
或曰將處乎世如何則可以免乎謗曰去六邪用¶四尊
則可矣曰何以言曰諫未深而謗君交未至<md:KR4c0088_SBCK_009-18a>¶而責友居
未安而罪國家不儉而罪歲道不髙而¶凌貴志不定而
羡富此之謂六邪也自尊其道堯¶舜不得而卑也自尊
其親天下不得而詘也自尊¶其已孩孺不得而娛也自
尊其志刀鋸不得而威¶也此之謂四尊也
<pb:KR4c0088_WYG_009-19a>
愛雖至而不媟讐巳危而不擠勢方盛而知足利¶正中
而識已豈小人之能哉¶
以儉而獲罪猶逺乎奢以退而遇謗尚愈乎進弓¶箕之
家生子而捨乎弓箕陶旊之家生子而捨乎<md:KR4c0088_SBCK_009-18b>¶陶旊噫吾
之道猶弓箕陶旊乎¶
自漢至今民産半入乎公者其唯桑宏羊孔僅乎¶衛青
霍去病乎設遇聖天子吾知乎桑孔不過乎¶賈竪衛霍
不過乎士伍
<pb:KR4c0088_WYG_009-19b>
古之殺人也怒今之殺人也笑¶
古之用賢也為國今之用賢也為家¶
古之酗醟也為酒今之酗醟也為人¶
古之置吏也將以逐盗今之置吏也將以為盗¶
或曰楊墨有道乎曰噫錢格簺皆有道也何啻乎<md:KR4c0088_SBCK_009-19a>¶楊墨
哉吾知夫今之人嗜楊墨之道者其一夫之¶族耳<md:KR4c0088_SBCK_009-19b>¶　
　文藪巻九


<pb:KR4c0088_WYG_010-1a>
欽定四庫全書
　文藪巻十　　　　　　唐　皮日休　撰<md:KR4c0088_SBCK_010-1a>¶　　詩¶
　　　　三羞詩三首¶
　　　　　其一(并序/)¶
丙戌歲日休射䇿不上東退於肥陵出都門見朝¶列中
論犯當權者得罪南竄卯詔辰發持法吏不¶容一息留
私室視其色若將厭禄位悔名望者皮¶子窺之愵然泣
<pb:KR4c0088_WYG_010-1b>
衂然羞故作是詩以贐之¶
吾聞古君子介介勵其節入門疑儲宮撫已思鈇<md:KR4c0088_SBCK_010-1b>¶鉞志
者若不退佞者何由逹君臣一殽膳家國共¶殘殺此道
見於今永思心若裂王臣方謇謇佐我¶無玷缺如何以
謀計中道生芽孽憲司遵故典分¶道播南越蒼惶出班
行家室不容别𤣥鬂行為霜¶清淚立成血乗遽劇飛鳥
就傳過風發嗟吾何為¶者叨在造士列獻文不上第歸
于淮之汭(入/)蹇蹄¶可再犇退羽可後歇利則侶軒裳塞
<pb:KR4c0088_WYG_010-2a>
則友松月而¶於方寸内未有是愁結未為禄食士俯不
愧梁糲未¶為冠冕人死不慙忠烈如何有是心不能叩
丹闕<md:KR4c0088_SBCK_010-2a>¶去去負君歸南山採芝蕨¶
　　　　　其二(并序/)¶
日休旅次于許傳舍聞叫咷之聲動於城郭問於¶道民
民曰蠻圍我交阯奉詔徴許兵二千征之其¶征(闕/)再有
戰皆殁其哭者許兵之屬嗚呼揚子不¶云夫朱崕之絶
捐之之力也否則介鱗易我衣裳¶其是之謂耶皮子謂
<pb:KR4c0088_WYG_010-2b>
之内過曰吾之道不足以濟¶時不可以備位又手不提
桴皷身不被兵械恬然¶自順恬然自樂吾亦為許師之
罪人耳作詩以弔<md:KR4c0088_SBCK_010-2b>¶之
南荒不擇吏致我交阯覆綿聯三四年流為中夏¶辱懦
者鬭即退武者兵則黷軍庸滿天下戰將多¶金玉刮則
齊民㿈分為猛士禄雄健許昌師忠武¶冠其族去為萬
騎風住作一川肉昨朝殘卒回千¶門萬戸哭哀聲動閭
里怨氣成山谷誰能聽晝鼙¶不忍看金鏃吾有制勝術
<pb:KR4c0088_WYG_010-3a>
不奈賤碌碌貯之胷臆¶間慙見許師屬自嗟胡為者得
躡前修躅家不出¶軍租身不識部曲亦衣許師衣亦食
許師粟方知<md:KR4c0088_SBCK_010-3a>¶古人道䕃我已為足念此向誰羞悠悠潁
川緑¶
　　　　　其三(并序/)¶
丙戌歲淮右蝗旱日休寓小墅于州東下第後歸¶之見
潁民轉徙者盈途塞陌至有父捨其子夫捐¶其妻行哭
立丐朝去夕死嗚呼天地誠不仁耶皮¶子之山居椸有
<pb:KR4c0088_WYG_010-3b>
襲鍑有炊晏眠而夕飽朝樂而暮¶娯何能於潁川民而
獨享是為將天地遺之耶因¶羞不自容作詩以唁之¶
天子丙戌年淮右民多饑就中潁之汭轉徙何纍<md:KR4c0088_SBCK_010-3b>¶纍夫
婦相顧亡棄却抱中兒兄弟各自散出門如¶大癡一金
易蘆蔔一縑換鳬茈荒村墓鳥樹空屋¶野花籬兒童齧
草根倚桑空羸羸班白死路傍¶枕上皆離離方知聖人
教於民良在斯厲能去人¶愛荒能奪人慈如何司牧者
有術皆在兹粤吾何¶為人數畝清溪湄一寫落第文一
<pb:KR4c0088_WYG_010-4a>
家懽復嬉朝食¶有麥饘晨起有布衣一身既飽暖一家
無怨咨家¶雖有畎畝手不秉鎡基嵗雖有札瘥庖不廢
晨炊¶何道以至是我有明公知食之以侯食衣之以侯<md:KR4c0088_SBCK_010-4a>¶衣歸時䘏金帛使我奉庭闈撫已愧潁民奚不進¶德為
因兹感知巳盡日空涕洟¶
　　　　七愛詩(并序/)¶
皮子之志常以真純自許每謂立大化者必有真¶相以
房杜為真相焉定大亂者必有真將以李太¶尉為真將
<pb:KR4c0088_WYG_010-4b>
焉傲大君者必有真隱以盧徴君為真¶隱焉鎮澆俗者
必有真吏以元魯山為真吏焉負¶逸氣者必有真放以
李翰林為真放焉為名臣者¶必有真才以白太傅為真
才焉嗚呼吾之道時耶<md:KR4c0088_SBCK_010-4b>¶行其事也在乎愛忠矣不時耶
行其事也亦在乎¶愛忠矣苟有心歌詠者豈徒然哉¶
　　　　　房杜二相國¶(𤣥齡如晦/)
吾愛房與杜貧賤共聯歩脫身抛亂世䇿杖歸真¶主縱
横幄中筭左右天下務骯髒無敵才磊落不¶世遇美矣
<pb:KR4c0088_WYG_010-5a>
名公卿魁然真宰輔黄閣三十年清風¶一萬古巨業照
國史大勲鎮王府遂使後世民至¶今受陶鑄粤吾少有
志敢躡前賢路苟得同其時¶願為執鞭豎<md:KR4c0088_SBCK_010-5a>¶　　　　　李太尉(晟/)¶
吾愛李太尉崛起定中原驍勇十萬兵四面圍國¶門一
戰取王畿一叱散妖氛乗輿既反正兇豎爭¶亡魂巍巍
柱天功蕩蕩葢世勲仁於曹孟德勇過¶霍將軍丹劵入¶
帑藏青史傳子孫所謂大丈夫動合驚乾坤所謂¶聖天
<pb:KR4c0088_WYG_010-5b>
子難得忠貞臣下以契魚水上以合風雲百¶世必一亂
千年方一人吾雖翰墨子氣概敢不群¶願以太平頌題
向甘泉春<md:KR4c0088_SBCK_010-5b>¶　　　　　盧徵君(鴻/)¶
吾愛盧徴君髙卧嵩山裏百辟未一顧三徴方蹔¶起坦
腹對宰相㟁幘挹天子建禮門前吟金鑾殿¶裏醉天下
皆哺糟徴君獨潔已天下皆樂聞徴君¶獨洗耳天下皆
懷羞徴君獨多耻銀黄不妨懸赤¶紱不妨被而於心抱
<pb:KR4c0088_WYG_010-6a>
中獨作羲皇地藍轝一云返¶泥詔褒不已再看緱山雲
重酌髙陽水放曠書裏¶終逍遥醉中死吾謂伊與周不
若徴君貴吾謂巢¶與許不若徴君義髙名無階級逸迹
絶涯涘萬世<md:KR4c0088_SBCK_010-6a>¶唐書中逸名不可比粤吾慕真隐彊以骨
肉累如¶教不為名敢有徴君志¶
　　　　　元魯山¶(徳秀/)
吾愛元紫芝清介如伯夷輦母逺之官宰邑無玷¶疵三
年魯山民豐稔不暫饑三年魯山吏清慎各¶自持只飲
<pb:KR4c0088_WYG_010-6b>
魯山泉只採魯山薇一室氷蘖苦四逺¶聲光飛退歸舊
隱來斗酒入茅茨雞黍匪家畜琴¶樽常自怡盡日一菜
食窮年一布衣清似匣中鏡¶直如琴上絲世無用賢人
青山生白髭既卧黔婁<md:KR4c0088_SBCK_010-6b>¶衾空立陳寔碑吾無魯山道空
有魯山辭所恨不¶相識援毫空涕垂¶
　　　　　李翰林(白/)¶
吾愛李太白身是酒星魄口吐天上文跡作人間¶客磥
砢千丈林澄澈萬尋碧醉中草樂府十幅筆¶一息召見
<pb:KR4c0088_WYG_010-7a>
承明廬天子親賜食醉曾吐御牀傲幾¶觸天澤權臣妬
逸才心如斗筲窄失恩出内署海¶岳甘自適刺謁戴叔
倫赴宴著縠屐諸侯百歩迎¶明君九天憶竟遭腐脇疾
醉魄歸八極大鵬不可<md:KR4c0088_SBCK_010-7a>¶籠大椿不可植蓬壺不可見姑
射不可識五岳為辭¶鋒四溟作胷臆惜哉千萬年此俊
不可得¶
　　　　　白太傅(居易/)¶
吾愛白樂天逸才生自然誰謂辭翰器乃是經綸¶賢欻
<pb:KR4c0088_WYG_010-7b>
從浮豔詩作得典誥篇立身百行足為文六¶藝全清望
逸内署直聲驚諫垣所刺必有思所臨¶必可傳忘形任
詩酒寄傲遍林泉所望標文炳所¶希持化權何期遇訾
毁中道多左遷天下皆汲汲¶樂天獨怡然天下皆悶悶
樂天獨捨旃髙吟辭兩<md:KR4c0088_SBCK_010-7b>¶掖清嘯罷三川處世似孤鶴遺
榮同脱蟬仕若不¶得志可為龜鏡焉¶
　　　　正樂府十篇¶
樂府葢古聖王採天下之詩欲以知國之利病民¶之休
<pb:KR4c0088_WYG_010-8a>
戚者也得之者命司樂氏入之於塤箎和之¶以管籥詩
之美也聞之足以觀乎功詩之刺也聞¶之足以戒乎政
故周禮太師之職掌敎六詩小師¶之職掌諷誦詩由是
觀之樂府之道大矣今之所¶謂樂府者唯以魏晉之侈
麗陳梁之浮艷謂之樂<md:KR4c0088_SBCK_010-8a>¶府詩真不然矣故嘗有可悲可
懼者時宣於詠歌¶總十篇故命曰正樂府詩¶
　　　　　卒妻怨¶
河湟戍卒去一半多不廻家有半菽食身為一囊¶灰官
<pb:KR4c0088_WYG_010-8b>
吏按其籍伍中斥其妻處處魯人髽家家祀¶婦哀少者
任所歸老者無所携况當札瘥年米粒¶如瓊瑰纍纍作
餓殍見之心若摧其夫死鋒刃其¶室委塵埃其命即用
矣其賞安在哉豈無黔敖恩¶救此窮餓骸誰知白屋士
念此翻欵欵(於孩/反)
　<md:KR4c0088_SBCK_010-8b>¶　　　　橡媪歎¶
秋深橡子熟散落榛蕪崗傴傴黄髪媼拾之踐晨¶霜移
時始盈掬盡日方滿筐幾曝復幾蒸用作三¶冬糧山前
<pb:KR4c0088_WYG_010-9a>
有熟稻紫穗襲人香細穫又精舂粒粒¶如玉璫持之納
于官私室無倉箱如何一石餘只¶作五斗量狡吏不畏
刑貪官不避贓農時作私債¶農畢歸官倉自冬及於春
橡實誑饑膓吾聞田¶成子詐仁猶自王吁嗟逢橡媼不
覺淚沾裳¶
　　　　　貪官怨<md:KR4c0088_SBCK_010-9a>¶國家省闥吏賞之皆與位素來不知書豈能精吏¶理大
者國宰邑小者皆尉史愚者若混沌毒者如¶雄虺傷哉
<pb:KR4c0088_WYG_010-9b>
堯舜民肉&KR0221;受鞭箠吾聞古聖王天下¶無遺士朝廷及
下邑治者皆仁義國家選賢良定¶制兼拘忌所以用此
徒令之充禄仕何不廣取人¶何不廣厯試下位既賢哉
上位何如矣胥徒賞以¶財俊造悉為吏天下若不平吾
當甘棄市¶
　　　　　農父謡¶
農父寃辛苦向我述其情雖将一人農可備十人<md:KR4c0088_SBCK_010-9b>¶征如
何江淮粟輓漕輸咸京黄河水如電一半沉¶與傾均輸
<pb:KR4c0088_WYG_010-10a>
利其事職司安敢評三川豈不農三輔¶豈不耕奚不車
其粟用以供天兵美哉農父言何¶計逹王程¶
　　　　　路臣恨¶
路臣何方來去馬真如龍行驕不動塵蒲轡金籠¶璁有
人自天來将避荆棘叢獰呼不覺止椎下蒼¶黄中十夫
掣鞭䇿御之如驚鴻日行六七郵瞥若¶鷹無踪路臣慎
勿愬愬則刑爾躬軍期方似雨天<md:KR4c0088_SBCK_010-10a>¶命正如風七雄戰爭
時賔旅猶自通如何太平世¶動歩却途窮
<pb:KR4c0088_WYG_010-10b>
　　　　　賤貢士¶
南越貢珠璣西蜀進羅綺到京未晨旦一一見天子¶如
何賢與俊為貢賤如此所知不可求敢望前席¶事吾聞
古聖人射宮親選士不肖盡屛跡賢能皆¶得位所以謂
得人所以稱多士歎息幾編書時哉¶又何異¶
　　　　　頌夷臣<md:KR4c0088_SBCK_010-10b>¶夷師本學外仍善唐文字吾人本尚捨何况夷臣¶事所
以不學者反為夷臣戲所以尸禄人反為夷¶臣忌吁嗟
<pb:KR4c0088_WYG_010-11a>
&KR0990;風衰何嘗不由是¶
　　　　　惜義鳥¶
商顔多義鳥義鳥實可嗟危巢米纍纍隐在栲¶木花他
巢若有鶵乳之如一家他巢若遭捕投之¶同一羅商人
每秋貢所貴復如何飽以稻粱滋節¶以組繡華惜哉仁
義禽委戲於宫娥吾聞鳯之䝿¶仁義亦足夸所以不遭
捕葢縁生不多<md:KR4c0088_SBCK_010-11a>¶　　　　　誚虚噐
<pb:KR4c0088_WYG_010-11b>
襄陽作髹器中有庫露真持以遺北敵紿云生有¶神每
歲走其使所費如雲屯吾聞古聖王修德來¶逺人未聞
作巧詐用欺外域君吾道尚如此敵情¶安足云如何漢
宣帝却得呼韓臣¶
　　　　　哀隴民¶
隴山千萬仭鸚鵡巢其巔窮危又極嶮其山猶不¶全蚩
蚩隴之民懸度如登天空中覘其巢塗有争¶紛然百禽
不得一十人九死焉隴川有戍卒戍卒<md:KR4c0088_SBCK_010-11b>¶亦不閑将命提
<pb:KR4c0088_WYG_010-12a>
雕籠直到金臺前彼毛不自珍彼¶舌不自言胡為輕人
命奉此玩好端吾聞古聖王¶珍禽皆捨旃今此隴民属
每歲啼漣漣¶
　　　　雜古詩十六首¶
　　　　　奉獻致政裵秘監¶
何允本徴士髙情動天地既無閥閲門常嫌冠冕¶纍宰
邑著嘉政為郡留髙致移官在書府方樂鴛¶池貴玉季
牧江西泣之不忍離捨杖随之去天下¶欽髙義烏㡌白
<pb:KR4c0088_WYG_010-12b>
絺裘籃輿竹如意黄菊陶潜酒青<md:KR4c0088_SBCK_010-12a>¶山謝公妓月檻詠詩
情花溪釣魚戲鍾陵既方舟¶魏闕将結駟甘求白首閑
不為蒼生起優詔加大¶監所以符公議既為逍遥公又
作鴟夷子安車懸¶不出駟馬閑無事微雨渼陂舟殘日
終南騎富貴¶盡凌雲何人能至此猜禍皆及身何復至
如是賢¶哉此丈夫百世一人矣¶
　　　　　秋夜有懐¶
夢裏憂身泣覺來衣尚濕骨肉煎我心不是謀¶生急如
<pb:KR4c0088_WYG_010-13a>
何欲佐主功名未成立處世既孤特傳家<md:KR4c0088_SBCK_010-12b>¶無承襲明朝
走梁楚歩歩出門澁如何一寸心千¶愁萬愁入¶
　　　　　喜鵲¶
棄羶在庭際雙鵲來揺尾欲啄怕人驚喜語晴花¶裏何
況佞倖人微禽解如此¶
　　　　　蚊子¶
隱隱聚若雷噆膚不知足皇天若不平㣲物敎食¶肉貧
士無絳紗忍苦卧茅屋何事覔膏腴腹無¶太倉粟<md:KR4c0088_SBCK_010-13a>¶
<pb:KR4c0088_WYG_010-13b>
　　　　　鹿門夏日¶
滿院松桂隂日午却不知山人睡一覺庭鵲立未¶移出
簷趂雲去㤀戴白接籬書眼若薄霧酒腸如¶漏巵身外
所勞者飲食須自持何如便絶粒直使¶身無為¶
　　　　　偶書¶
女媧掉繩索絙泥成下人至今頑愚者生如土偶¶身雲
物飬吾道天爵髙我貧大笑猗氏輩為富皆¶不仁<md:KR4c0088_SBCK_010-13b>¶　　　　　讀書
<pb:KR4c0088_WYG_010-14a>
家資是何物積帙列梁梠髙齋曉開巻獨共聖人¶語英
賢雖異世自古心相許案頭見蠧魚猶勝凡¶儔侶¶
　　　　　貧居秋日¶
亭午頭未冠端坐獨愁予貧家烟㸑稀竈底隂䖝¶語門
小愧車馬廪空慙雀䑕盡室未寒衣機聲羡¶隣女¶
　　　　　閑夜酒醒<md:KR4c0088_SBCK_010-14a>¶醒來山月髙孤枕群書裏酒渴謾思茶山童呼不¶起¶
　　　　　秋江曉望
<pb:KR4c0088_WYG_010-14b>
萬頃湖天碧一星飛鷺白此時放懷望不厭為浮¶客¶
　　　　　旅舍除夜¶
永夜誰能守羈心不放眠挑燈猶故歲聽角已新¶年出
谷空嗟晩銜杯尚愧先晩來辭逆旅雪涕野¶槐天<md:KR4c0088_SBCK_010-14b>¶　　　　　過雲居院𤣥福上人舊居¶
重到雲居獨悄然隔牕窺影尚疑禪不逢野老來¶聽法
猶見隣僧為引泉龕上已生新石耳壁間空¶帯舊茶烟
南京弟子時時到泣把山花奠几筵
<pb:KR4c0088_WYG_010-15a>
　　　　　陪江西裴公遊襄州延慶寺¶
丹霄路上歇征輪勝地偷閑一日身不署前驅驚¶野鳥
唯将後乗載詩人嵓邊候吏雲遮却竹下朝¶衣露滴新
更向碧山深處問不妨猶有草茅臣¶
　　　　　西塞山泊漁家<md:KR4c0088_SBCK_010-15a>¶白綸巾下髮如絲静倚楓根坐釣磯中婦桑村挑¶葉去
小兒沙市買蓑歸雨來蓴菜流船滑春後鱸¶魚墜釣肥
西塞山前終日客隔波相羡盡依依
<pb:KR4c0088_WYG_010-15b>
　　　　　襄州春遊¶
信馬騰騰觸處行春風相引與詩情等閑遇事成¶歌詠
取次衝筵隱姓名映柳認人多錯誤透花窺¶鳥最分明
岑牟單絞何曾著莫道猖狂似禰衡¶
　　　　　送從弟歸復州¶
羡爾優游正少年竟陵烟月似呉天車螯近㟁無<md:KR4c0088_SBCK_010-15b>¶妨取
舴艋随風不費牽處處路傍千頃稻家家門¶外一渠蓮
慇懃莫笑襄陽住為愛南遊縮頸鯿
<pb:KR4c0088_WYG_010-16a>
　　　　皮子世録¶
皮子之先葢鄭公之苖裔賢大夫子皮之後在戰¶國及
秦時無譜牒可考自漢至唐其英雄賢俊在¶位者往往
有焉前漢時名容者以善為容官至大¶夫後漢時名廵
者為太醫令三國時無聞焉晉朝¶名初者為襄陽太守
名京者為賢處士宋朝名熈¶祖者與徐廣論議苻王世
名審者為堅侍郎後魏<md:KR4c0088_SBCK_010-16a>¶世名豹子者為魏名将子道明
襲爵弟喜為使¶持節侍中都督秦雍梁益諸軍事大将
<pb:KR4c0088_WYG_010-16b>
軍仇池鎮¶将假公如故喜以戰守之功累加勲爵後轉
散騎¶常侍安南将軍豫州刺史卒于承宗爵喜弟雙仁¶
冠軍将軍仇池鎮将北齊時名景和者以功大官¶封王
名延宗者為黄門侍郎隋朝名子信者為刺¶史至于吾
唐汨汩於民間無能以文取位唯從祖¶翁諱瑕叔舉進
士有名以剛柔不合時受蜀聘為¶幕府累官至刺史從
翁諱行修明經及第累官至<md:KR4c0088_SBCK_010-16b>¶項城令以盜不發貶州椽
卒時日休之世以逺祖¶襄陽太守子孫因家襄陽之竟
<pb:KR4c0088_WYG_010-17a>
陵世世為襄陽人¶自有唐以來或農竟陵或隱鹿門皆
不拘冠冕以¶至皮子嗚呼聖賢命世世不賤不足以立
志地不卑¶不足以立名是知老子産於厲鄉仲尼生於
闕里¶苟使李乾早胎老子豈降叔梁早𦙍仲尼不生賢¶
既家有不足為立大功致大化振大名者其在斯¶乎¶
　
　
　
<pb:KR4c0088_WYG_010-17b>
　
　
　
　
　
　
　
　文藪巻十
